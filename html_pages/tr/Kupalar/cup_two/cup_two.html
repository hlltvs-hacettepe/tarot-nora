<html><head><meta content="text/html; charset=UTF-8" http-equiv="content-type"><style type="text/css">.lst-kix_list_2-6>li:before{content:"\0025cf   "}.lst-kix_list_2-7>li:before{content:"\0025cb   "}ul.lst-kix_list_1-0{list-style-type:none}.lst-kix_list_2-4>li:before{content:"\0025cb   "}.lst-kix_list_2-5>li:before{content:"\0025a0   "}.lst-kix_list_2-8>li:before{content:"\0025a0   "}.lst-kix_list_3-0>li:before{content:"\0025cf   "}.lst-kix_list_3-1>li:before{content:"\0025cb   "}.lst-kix_list_3-2>li:before{content:"\0025a0   "}ul.lst-kix_list_3-7{list-style-type:none}ul.lst-kix_list_3-8{list-style-type:none}ul.lst-kix_list_1-3{list-style-type:none}ul.lst-kix_list_3-1{list-style-type:none}.lst-kix_list_3-5>li:before{content:"\0025a0   "}ul.lst-kix_list_1-4{list-style-type:none}ul.lst-kix_list_3-2{list-style-type:none}ul.lst-kix_list_1-1{list-style-type:none}.lst-kix_list_3-4>li:before{content:"\0025cb   "}ul.lst-kix_list_1-2{list-style-type:none}ul.lst-kix_list_3-0{list-style-type:none}ul.lst-kix_list_1-7{list-style-type:none}.lst-kix_list_3-3>li:before{content:"\0025cf   "}ul.lst-kix_list_3-5{list-style-type:none}ul.lst-kix_list_1-8{list-style-type:none}ul.lst-kix_list_3-6{list-style-type:none}ul.lst-kix_list_1-5{list-style-type:none}ul.lst-kix_list_3-3{list-style-type:none}ul.lst-kix_list_1-6{list-style-type:none}ul.lst-kix_list_3-4{list-style-type:none}.lst-kix_list_3-8>li:before{content:"\0025a0   "}.lst-kix_list_4-0>li:before{content:"\0025cf   "}.lst-kix_list_4-1>li:before{content:"\0025cb   "}.lst-kix_list_3-6>li:before{content:"\0025cf   "}.lst-kix_list_3-7>li:before{content:"\0025cb   "}.lst-kix_list_4-4>li:before{content:"\0025cb   "}.lst-kix_list_4-3>li:before{content:"\0025cf   "}.lst-kix_list_4-5>li:before{content:"\0025a0   "}.lst-kix_list_4-2>li:before{content:"\0025a0   "}.lst-kix_list_4-6>li:before{content:"\0025cf   "}.lst-kix_list_4-8>li:before{content:"\0025a0   "}.lst-kix_list_4-7>li:before{content:"\0025cb   "}ul.lst-kix_list_4-8{list-style-type:none}ul.lst-kix_list_4-6{list-style-type:none}ul.lst-kix_list_2-8{list-style-type:none}ul.lst-kix_list_4-7{list-style-type:none}ul.lst-kix_list_4-0{list-style-type:none}ul.lst-kix_list_2-2{list-style-type:none}ul.lst-kix_list_4-1{list-style-type:none}.lst-kix_list_1-0>li:before{content:"\0025cf   "}ul.lst-kix_list_2-3{list-style-type:none}ul.lst-kix_list_2-0{list-style-type:none}ul.lst-kix_list_2-1{list-style-type:none}ul.lst-kix_list_4-4{list-style-type:none}ul.lst-kix_list_2-6{list-style-type:none}ul.lst-kix_list_4-5{list-style-type:none}.lst-kix_list_1-1>li:before{content:"\0025cb   "}.lst-kix_list_1-2>li:before{content:"\0025a0   "}ul.lst-kix_list_2-7{list-style-type:none}ul.lst-kix_list_4-2{list-style-type:none}ul.lst-kix_list_2-4{list-style-type:none}ul.lst-kix_list_4-3{list-style-type:none}ul.lst-kix_list_2-5{list-style-type:none}.lst-kix_list_1-3>li:before{content:"\0025cf   "}.lst-kix_list_1-4>li:before{content:"\0025cb   "}.lst-kix_list_1-7>li:before{content:"\0025cb   "}.lst-kix_list_1-5>li:before{content:"\0025a0   "}.lst-kix_list_1-6>li:before{content:"\0025cf   "}li.li-bullet-0:before{margin-left:-18pt;white-space:nowrap;display:inline-block;min-width:18pt}.lst-kix_list_2-0>li:before{content:"\0025cf   "}.lst-kix_list_2-1>li:before{content:"\0025cb   "}.lst-kix_list_1-8>li:before{content:"\0025a0   "}.lst-kix_list_2-2>li:before{content:"\0025a0   "}.lst-kix_list_2-3>li:before{content:"\0025cf   "}ol{margin:0;padding:0}table td,table th{padding:0}.c0{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c11{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:justify;padding-right:0pt}.c9{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:center;padding-right:0pt}.c1{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;padding-bottom:0pt;line-height:1.1500000000000001;border-right-color:#000000;border-top-style:solid;margin-left:36pt;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c15{background-color:#aafeff;color:#5f5bcd;font-weight:700;text-decoration:none;vertical-align:baseline;font-size:18pt;font-family:"Arial";font-style:normal}.c2{color:#000000;font-weight:400;text-decoration:none;vertical-align:baseline;font-size:11pt;font-family:"Arial";font-style:normal}.c5{color:#000000;font-weight:700;text-decoration:none;vertical-align:baseline;font-size:30pt;font-family:"Arial";font-style:normal}.c14{color:#ffffff;font-weight:700;text-decoration:none;vertical-align:baseline;font-size:13.5pt;font-family:"Arial";font-style:normal}.c3{color:#000000;font-weight:700;text-decoration:none;vertical-align:baseline;font-size:16.5pt;font-family:"Arial";font-style:normal}.c23{padding-top:0pt;padding-bottom:8pt;line-height:1.1500000000000001;orphans:2;widows:2;text-align:left}.c20{padding-top:0pt;padding-bottom:19pt;line-height:1.1500000000000001;orphans:2;widows:2;text-align:left}.c6{color:#000000;font-weight:400;text-decoration:none;vertical-align:baseline;font-family:"Arial";font-style:normal}.c7{color:#000000;font-weight:700;text-decoration:none;vertical-align:baseline;font-family:"Arial";font-style:normal}.c21{padding-top:0pt;padding-bottom:0pt;line-height:1.1500000000000001;orphans:2;widows:2;text-align:left}.c12{-webkit-text-decoration-skip:none;color:#1155cc;font-weight:700;text-decoration:underline;text-decoration-skip-ink:none}.c22{-webkit-text-decoration-skip:none;color:#000000;font-weight:700;text-decoration:underline;text-decoration-skip-ink:none}.c19{color:#a9a9a9;font-weight:700;text-decoration:none;font-size:18pt}.c16{vertical-align:baseline;font-family:"Arial";font-style:normal}.c10{background-color:#ffffff;max-width:468pt;padding:72pt 72pt 72pt 72pt}.c17{color:inherit;text-decoration:inherit}.c13{padding:0;margin:0}.c8{font-size:16.5pt}.c4{font-size:14.5pt}.c18{height:11pt}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;font-style:italic;orphans:2;widows:2;text-align:left}</style></head><body class="c10 doc-content"><h1 class="c9" id="h.gjdgxs"><span class="c5">Kupa &#304;kilisi</span></h1><h2 class="c9" id="h.30j0zll"><span class="c16 c19">Birlikten kuvvet do&#287;ar</span></h2><p class="c23"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 275.00px; height: 468.00px;"><img alt="" src="images/image1.png" style="width: 275.00px; height: 468.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c11"><span class="c7 c4">Say&#305;sal De&#287;eri: &nbsp;2</span></p><p class="c11"><span class="c7 c4">Elementi: &nbsp;Su</span></p><p class="c11"><span class="c4 c12"><a class="c17" href="https://www.google.com/url?q=https://www.tarotmatik.com/tarot-fali/tarot-fali-kupa-ikilisi-duz&amp;sa=D&amp;source=editors&amp;ust=1731102482741744&amp;usg=AOvVaw0iix94DIZlIgV4_mxTdxTj">Tarot fal kart&#305; olarak anlam&#305; i&ccedil;in t&#305;klay&#305;n</a></span></p><p class="c11"><span class="c16 c4 c22">&#8203;</span></p><p class="c11"><span class="c7 c4">Temalar&#305;:</span></p><p class="c11"><span class="c4 c7">&#8203;</span></p><p class="c0"><span class="c7 c4">D&uuml;z:</span></p><p class="c0"><span class="c6 c4">&#8203;</span></p><ul class="c13 lst-kix_list_1-0 start"><li class="c1 li-bullet-0"><span class="c4">Uyum</span></li><li class="c1 li-bullet-0"><span class="c4">Ortakl&#305;k</span></li><li class="c1 li-bullet-0"><span class="c4">Bar&#305;&#351;ma</span></li><li class="c1 li-bullet-0"><span class="c4">Bulu&#351;ma</span></li><li class="c1 li-bullet-0"><span class="c4">Harmoni</span></li><li class="c1 li-bullet-0"><span class="c4">Uzla&#351;ma</span></li><li class="c1 li-bullet-0"><span class="c4">Al&#305;&#351;veri&#351;</span></li><li class="c1 li-bullet-0"><span class="c4">Beraberlik</span></li><li class="c1 li-bullet-0"><span class="c4">Teklif alma</span></li><li class="c1 li-bullet-0"><span class="c4">Ortak karar</span></li><li class="c1 li-bullet-0"><span class="c4">Kabul etmek</span></li></ul><p class="c0"><span class="c4 c6">&nbsp;</span></p><p class="c0"><span class="c7 c4">Ters:</span></p><p class="c0"><span class="c6 c4">&#8203;</span></p><ul class="c13 lst-kix_list_4-0 start"><li class="c1 li-bullet-0"><span class="c4">Ayr&#305;l&#305;k</span></li><li class="c1 li-bullet-0"><span class="c4">Uyumsuzluk</span></li><li class="c1 li-bullet-0"><span class="c4">Uzla&#351;amama</span></li><li class="c1 li-bullet-0"><span class="c4">Reddedilmek</span></li><li class="c1 li-bullet-0"><span class="c4">Gurbete gidi&#351;</span></li><li class="c1 li-bullet-0"><span class="c4">Yollar&#305;n ayr&#305;lmas&#305;</span></li><li class="c1 li-bullet-0"><span class="c4">Kavu&#351;man&#305;n olmamas&#305;</span></li><li class="c1 li-bullet-0"><span class="c4">K&uuml;sl&uuml;&#287;&uuml;n devam etmesi</span></li><li class="c1 li-bullet-0"><span class="c4">Anla&#351;man&#305;n feshedilmesi</span></li><li class="c1 li-bullet-0"><span class="c4">Ortak karar&#305;n al&#305;namamas&#305;</span></li></ul><p class="c0"><span class="c6 c4">&nbsp;</span></p><p class="c0"><span class="c7 c4">Getirdi&#287;i mesajlar:</span></p><p class="c0"><span class="c6 c4">&nbsp;</span></p><p class="c0"><span class="c7 c4">D&uuml;z:</span></p><p class="c0"><span class="c6 c4">&#8203;</span></p><ul class="c13 lst-kix_list_3-0 start"><li class="c1 li-bullet-0"><span class="c4">Bar&#305;&#351;acaks&#305;n&#305;z</span></li><li class="c1 li-bullet-0"><span class="c4">Hasret sona erdi</span></li><li class="c1 li-bullet-0"><span class="c4">Kavu&#351;ma zaman&#305;</span></li><li class="c1 li-bullet-0"><span class="c4">Harika bir teklif bu</span></li><li class="c1 li-bullet-0"><span class="c4">Alan raz&#305; veren raz&#305;</span></li><li class="c1 li-bullet-0"><span class="c4">Birlikten kuvvet do&#287;ar</span></li><li class="c1 li-bullet-0"><span class="c4">Sen de istiyorsun kabul et</span></li><li class="c1 li-bullet-0"><span class="c4">Bu ili&#351;kinin sonu evlilik olabilir</span></li><li class="c1 li-bullet-0"><span class="c4">Bir elin nesi var iki elin sesi var</span></li><li class="c1 li-bullet-0"><span class="c4">Bu kadar ayr&#305;l&#305;k yeter bar&#305;&#351;&#305;n art&#305;k</span></li><li class="c1 li-bullet-0"><span class="c4">Bu i&#351;ten her iki taraf da karl&#305; &ccedil;&#305;kacak</span></li><li class="c1 li-bullet-0"><span class="c4">Hay&#305;r diyemeyece&#287;in bir teklifle kar&#351;&#305;la&#351;abilirsin</span></li></ul><p class="c0"><span class="c6 c4">&nbsp;</span></p><p class="c0"><span class="c7 c4">Ters:</span></p><p class="c0"><span class="c6 c4">&#8203;</span></p><ul class="c13 lst-kix_list_2-0 start"><li class="c1 li-bullet-0"><span class="c4">Yol ayr&#305;m&#305;na gelmi&#351;sin</span></li><li class="c1 li-bullet-0"><span class="c4">Teklifin kabul edilmeyebilir</span></li><li class="c1 li-bullet-0"><span class="c4">Daha iyi bir teklif sunmal&#305;s&#305;n</span></li><li class="c1 li-bullet-0"><span class="c4">Bekledi&#287;in birle&#351;me olmayabilir</span></li><li class="c1 li-bullet-0"><span class="c4">Ortak bir &ccedil;&ouml;z&uuml;m yolu bulunmal&#305;</span></li><li class="c1 li-bullet-0"><span class="c4">Reddedilmek de hayat&#305;n bir par&ccedil;as&#305;d&#305;r</span></li><li class="c1 li-bullet-0"><span class="c4">K&uuml;sl&uuml;&#287;&uuml; fazla uzatman&#305;n bir anlam&#305; yok</span></li><li class="c1 li-bullet-0"><span class="c4">Uzla&#351;ma sa&#287;lanmadan ilerleme olmayacak</span></li><li class="c1 li-bullet-0"><span class="c4">Biraz ondan biraz senden giderse bu pazarl&#305;k biter</span></li><li class="c1 li-bullet-0"><span class="c4">Hep kar&#351;&#305; taraftan fedakarl&#305;k bekleme biraz &ouml;zverili ol</span></li></ul><h1 class="c0" id="h.1fob9te"><span class="c3">Kupa &#304;kilisi Ki&#351;ilik Analizi ve Di&#287;er &Ouml;zellikleri:</span></h1><p class="c0"><span class="c6 c8">&nbsp;</span></p><p class="c0"><span class="c3">D&uuml;z:</span></p><p class="c0"><span class="c3">&#8203;</span></p><p class="c0"><span class="c3">Uyumlu, &#305;l&#305;ml&#305;, bar&#305;&#351;&ccedil;&#305;l, &#351;ansl&#305;, memnun, sosyal, ortak, yard&#305;mc&#305;, yap&#305;c&#305;, c&ouml;mert, &ouml;zverili, dengeli, pasif, arac&#305;, ara bulucu, kat&#305;l&#305;mc&#305;, uzla&#351;mac&#305;, g&uuml;ler y&uuml;zl&uuml;, evli, yeni bir ili&#351;kiye ba&#351;layan, iyi bir ili&#351;kisi olan, arad&#305;&#287;&#305;n&#305; bulmu&#351;, pazarl&#305;k yapmay&#305; seven, g&uuml;ler y&uuml;zl&uuml;, sevdi&#287;ine kavu&#351;mu&#351;, g&uuml;zel bir teklif alm&#305;&#351;, durumdan memnun, duygular&#305;yla hareket eden, kendiyle bar&#305;&#351;&#305;k, al&#305;&#351;veri&#351;te kazanm&#305;&#351;, karar&#305;n&#305; vermi&#351;, insan ili&#351;kileri g&uuml;&ccedil;l&uuml;, kabul etmi&#351;, evet demi&#351;, sevdi&#287;ine kavu&#351;mu&#351;, gurbetten s&#305;laya d&ouml;nm&uuml;&#351;, uzaktan yak&#305;na gitmi&#351;, amac&#305;na ula&#351;m&#305;&#351;, grup &ccedil;al&#305;&#351;mas&#305;ndan zevk alan. &#304;yi bir tak&#305;m oyuncusu, hamlesini yapm&#305;&#351; sonucu bekleyen, ekti&#287;ini bi&ccedil;en, alan ya da veren ki&#351;i, haberi getiren, durumu kar&#351;&#305; tarafa ileten, davet edilmi&#351;, hayat&#305;n&#305;n kad&#305;n&#305; (ya da erke&#287;iyle) tan&#305;&#351;m&#305;&#351;, bir anla&#351;mazl&#305;&#287;&#305; sona erdirmi&#351;, kar&#351;&#305; taraf&#305;n teklifini kabul etmi&#351;, teklifi kabul edilmi&#351;, bir anla&#351;maya imza atan.</span></p><p class="c0"><span class="c3">&nbsp;</span></p><p class="c0"><span class="c3">Ters:</span></p><p class="c0"><span class="c3">&#8203;</span></p><p class="c0"><span class="c3">Uyumsuz, &nbsp;kavgac&#305;, m&#305;z&#305;k&ccedil;&#305;, asosyal, &#351;anss&#305;z, karars&#305;z, ikilemde kalm&#305;&#351;, sava&#351;&ccedil;&#305;, mutsuz, y&#305;k&#305;c&#305;, dengesiz, reddetmi&#351;, reddedilmi&#351;, anla&#351;may&#305; bozan, halinden memnun olmayan, ortakl&#305;&#287;&#305; bozan, a&#287;&#305;r &#351;artlar sunan, destek yerine k&ouml;stek, aktif, arabozan ki&#351;i, tembel, erteleyen, hep bana diyen, bencil, kendini d&uuml;&#351;&uuml;nen, sadece kendi menfaatlerini g&ouml;zeten, pazarl&#305;&#287;&#305; bozan, duygusal hayat&#305;nda f&#305;rt&#305;nalar kopan, uyumsuz bir ili&#351;kisi olan, ayr&#305;l&#305;k ya da bo&#351;anma s&uuml;recinde, arad&#305;&#287;&#305;n&#305; bulamam&#305;&#351;, sevdi&#287;inden ayr&#305;lm&#305;&#351;, a&#351;k hayat&#305;nda kay&#305;p vermi&#351;, duygular&#305;n&#305;n esiri olmu&#351;, &ouml;zg&uuml;ven eksikli&#287;i ya&#351;ayan, y&uuml;z y&uuml;ze gelmekten korkan, insan ili&#351;kileri k&ouml;t&uuml;, y&uuml;z&uuml;ne kar&#351;&#305; hay&#305;r denmi&#351;, sevdi&#287;inden ayr&#305;, gurbette, uzaklarda ya&#351;ayan, amac&#305;na ula&#351;amam&#305;&#351;, tak&#305;m oyununu bozan, ekti&#287;ini bi&ccedil;emeyen, grup &ccedil;al&#305;&#351;mas&#305;ndan ho&#351;lanmayan, tek ba&#351;&#305;na ya&#351;amay&#305; ya da &ccedil;al&#305;&#351;may&#305; tercih eden, bekledi&#287;i davet ya da haberi alamayan, anla&#351;may&#305; feshetmi&#351;.</span></p><p class="c0 c18"><span class="c3"></span></p><h1 class="c0" id="h.3znysh7"><span class="c3">Kupa &#304;kilisi Kart&#305;n&#305;n Anlam&#305;:</span></h1><p class="c0"><span class="c6 c8">&#8203;</span></p><p class="c0"><span class="c6 c8">Kupa &#304;kilisi kart&#305;nda gen&ccedil; bir erkek gen&ccedil; bir kad&#305;na bir kupa sunmakta ve kad&#305;n bu kupay&#305; kabul etmektedir. Gen&ccedil; &ccedil;iftin &uuml;zerinde ise bir Aslan fig&uuml;r&uuml; bulunmaktad&#305;r. Aslan fig&uuml;r&uuml; bu kartta koruyucu ve kontrolc&uuml; g&uuml;&ccedil; olarak kar&#351;&#305;m&#305;za &ccedil;&#305;kar. Kartta dikkat &ccedil;eken kupalar&#305;n her ikisinin de e&#351;it seviyede tutulmas&#305; ve hi&ccedil;birinin di&#287;erinden daha b&uuml;y&uuml;k ya da yukar&#305;da durmamas&#305;d&#305;r ki da bir ili&#351;ki ya da ileti&#351;imde e&#351;itlik ve sayg&#305;n&#305;n &ouml;n planda tutuldu&#287;unun i&#351;aretidir. Ya&#351;anan bu ili&#351;ki ya da ileti&#351;imde taraflardan biri di&#287;erine kar&#351;&#305; dominant ya da &uuml;st&uuml;n de&#287;ildir. Kad&#305;n&#305;n giydi&#287;i beyaz elbise safl&#305;&#287;&#305;n, &uuml;zerindeki mavi &ouml;rt&uuml; de anlay&#305;&#351;&#305;n simgesi iken erke&#287;in giydi&#287;i renkli k&#305;yafetler ise canl&#305;l&#305;&#287;&#305;n ve farkl&#305; fikirlerin simgesidir. T&uuml;m bu farkl&#305;l&#305;klara ra&#287;men kartta uyum ve harmoni s&ouml;z konusudur.</span></p><p class="c0"><span class="c6 c8">&#8203;</span></p><p class="c0"><span class="c6 c8">B&uuml;y&uuml;k Arkana serisinin A&#351;&#305;klar kart&#305;na benzerlik g&ouml;steren Kupa &#304;kilisi t&#305;pk&#305; A&#351;&#305;klar kart&#305; gibi uyum ve harmoni temsilcisidir. Farkl&#305; olan iki birey ya da v&uuml;cutlar&#305;n birle&#351;mesi ve uyumlu bir b&uuml;t&uuml;n&uuml; olu&#351;turmas&#305;n&#305;n temsilcisidir. Bu y&uuml;zden bu kart en genel anlam&#305;yla yollar&#305;n birle&#351;mesi, kavu&#351;ma ve evlilik habercisi olarak yorumlanabilir.</span></p><p class="c0"><span class="c6 c8">&#8203;</span></p><p class="c0"><span class="c6 c8">Kupa &#304;kilisi bazen yollar&#305;n birle&#351;mesi ve bir araya gelerek fikir al&#305;&#351;veri&#351;i yaparak ortaya g&uuml;zel bir eserin &ccedil;&#305;kar&#305;lmas&#305;yla ilgilidir. &Ccedil;o&#287;u Tarot merakl&#305;s&#305; bu kart&#305; evlilik olarak da yorumlayabilir fakat buradaki evlilik birle&#351;mesi bazen iki &#351;irketin birle&#351;mesi ya da farkl&#305; yeteneklerdeki iki insan&#305;n birle&#351;erek ortaya g&uuml;zel bir proje &ccedil;&#305;karmas&#305;yla ilgili olabilir. T&#305;pk&#305; karttaki birbirinden farkl&#305; iki bireyin bir araya gelip bir b&uuml;t&uuml;n&uuml; olu&#351;turmas&#305; gibi birbirinden farkl&#305; fikirlere ya da yeteneklere sahip insanlar da bir araya gelerek g&uuml;zel projeler ortaya &ccedil;&#305;karabilirler.</span></p><p class="c0"><span class="c6 c8">&#8203;</span></p><p class="c0"><span class="c6 c8">Kupa &#304;kilisi ayn&#305; zamanda bir karar&#305;n konu&#351;ulup tart&#305;&#351;&#305;lmas&#305; i&ccedil;in bir araya gelme ya da toplant&#305;larla da ilgili bir kartt&#305;r. Kupa serisinden oldu&#287;u i&ccedil;in bu karar&#305;n ili&#351;kinin gelece&#287;ine y&ouml;nelik olmas&#305; ihtimali y&uuml;ksek olsa da her zaman bu durum s&ouml;z konusu de&#287;ildir. Yollar bir s&uuml;reli&#287;ine bu kartta birle&#351;mi&#351;tir fakat bu birle&#351;menin sonucunda b&uuml;y&uuml;k bir ortakl&#305;k do&#287;abilece&#287;i gibi ayr&#305;l&#305;k da do&#287;abilir. Tarotta her kart&#305;n gelece&#287;i karttaki fig&uuml;r&uuml;n bak&#305;&#351; y&ouml;n&uuml;d&uuml;r fakat bu kartta iki fig&uuml;r bulunmakta ve her ikisi de sadece birbirine bakmaktad&#305;r. Bu da bu kart&#305;n gelece&#287;inin sadece bu iki partinin verece&#287;i &nbsp;karardan sonra &#351;ekillenece&#287;ini bize hat&#305;rlat&#305;r.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Bu kart ilk bak&#305;&#351;ta A&#351;&#305;klar kart&#305;n&#305;n temas&#305;n&#305; an&#305;msatsa da asl&#305;nda her iki kart birbirine bir nevi yak&#305;n fakat farkl&#305; anlam i&ccedil;ermektedir. Kupa &#304;kilisi kar&#351;&#305;l&#305;kl&#305; uyum ve harmoninin temsilcisi ve ortakl&#305;&#287;&#305;n g&uuml;c&uuml;n&uuml;n simgesidir. Bu kart&#305;n ana temas&#305;n&#305; &lsquo;Bir elin nesi var iki elin sesi var&rsquo; atas&ouml;z&uuml;yle de a&ccedil;&#305;klamak m&uuml;mk&uuml;nd&uuml;r. &#304;ki say&#305;s&#305;n&#305;n birle&#351;tirici g&uuml;c&uuml; ve ilerlemeyi h&#305;zland&#305;r&#305;c&#305; etkisi bu karta da yans&#305;maktad&#305;r. Kupa As&#305;yla ba&#351;lat&#305;lan s&uuml;re&ccedil; Kupa &#304;kilisinde ilk enerji depolama dura&#287;&#305;na u&#287;ram&#305;&#351; ve g&uuml;c&uuml;n&uuml; ikiye katlam&#305;&#351;t&#305;r.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Kupa &#304;kilisinde g&ouml;ze &ccedil;arpan bir di&#287;er nokta da her iki taraf&#305;n da istekli kat&#305;l&#305;m&#305; ve s&uuml;rece olumlu etkisidir. Bu kartta kupay&#305; veren ve kupay&#305; alan olmak &uuml;zere bu al&#305;&#351;veri&#351;ten mutlu g&ouml;r&uuml;nen iki fig&uuml;r dikkati &ccedil;eker. Almak ve vermek temas&#305;n&#305; esas alan bu kart bazen c&ouml;mertlik bazense umulmad&#305;k bir hediye almaya da delalet edebilir. Bazense mutlu bir al&#305;&#351;veri&#351; ya da ortakl&#305;kt&#305;r. Bu kart belirdi&#287;inde tekliflerin kabul edilme olas&#305;l&#305;&#287;&#305; ve ba&#351;vurular&#305;n ba&#351;ar&#305;yla sonu&ccedil;lanma ihtimali y&uuml;ksektir. &#304;&#351; hayat&#305;nda mutlu anla&#351;malar ve imzalanan s&ouml;zle&#351;melere de i&#351;aret edebilir. A&#351;k hayat&#305;nda kar&#351;&#305;l&#305;kl&#305; etkile&#351;im bazense evlili&#287;e i&#351;aret edebilir.</span></p><p class="c0"><span class="c6 c8">&#8203;</span></p><p class="c0"><span class="c6 c8">Kupa &#304;kilisi bar&#305;&#351;ma ya da anla&#351;mazl&#305;klar&#305;n sona erdi&#287;i s&uuml;rece giri&#351;in de simgesi olabilir. Bu kart belirdi&#287;inde karars&#305;zl&#305;klar&#305;n sona ermesi ve ortak &ccedil;&ouml;z&uuml;mlerin bulunmas&#305; ihtimali y&uuml;ksektir ve ilerleme vadeden bir kartt&#305;r. Ayn&#305; zamanda bu kart&#305;n her iki taraf&#305;n da anla&#351;mas&#305;ndan dolay&#305; son bulan bir pazarl&#305;&#287;a da i&#351;aret etme olas&#305;l&#305;&#287;&#305; y&uuml;ksektir.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Karta dikkatli bakt&#305;&#287;&#305;m&#305;zda g&ouml;ky&uuml;z&uuml;n&uuml;n berrak, havan&#305;n r&uuml;zgars&#305;z, arazinin de d&uuml;z oldu&#287;unu g&ouml;r&uuml;r&uuml;z. Bu da bu s&uuml;recin sorunsuz, &#305;l&#305;ml&#305; ve rahat bir s&uuml;re&ccedil; olaca&#287;&#305;n&#305; ve aceleci davranmaya gerek olmad&#305;&#287;&#305;n&#305;n hat&#305;rlat&#305;c&#305;s&#305;d&#305;r. G&ouml;r&uuml;n&uuml;rde s&uuml;reci rahats&#305;z eden engel ya da d&uuml;&#351;man hen&uuml;z yoktur ve &ccedil;ok iyi d&uuml;&#351;&uuml;n&uuml;p ta&#351;&#305;nmak i&ccedil;in zaman harcamak gerekiyorsa harcanmal&#305;d&#305;r. Say&#305;sal de&#287;eri 2 say&#305;s&#305; da bu kart&#305;n pasif bir kart oldu&#287;unu bize hat&#305;rlat&#305;r ve beklemeyi destekleyicidir.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Kupa &#304;kilisi ayn&#305; zamanda al&#305;nan ya da verilen t&uuml;m tekliflerin ya da hediyelerin temsilcisidir. Bu kart belirdi&#287;inde ya almak ya da vermek mutlaka s&ouml;z konusudur. Kart&#305; g&ouml;ren ki&#351;i ya&#351;ad&#305;&#287;&#305; durumu en iyi &nbsp;yorumlayacak ki&#351;idir. Bu s&uuml;re&ccedil;te ki&#351;iye sunulan teklif olduk&ccedil;a cazip ve &ccedil;ekicidir. Kart&#305; g&ouml;ren ki&#351;i bu teklifi hen&uuml;z kabul etmemi&#351; olsa bile asl&#305;nda kabul etmeye do&#287;ru y&ouml;nelmi&#351;tir. Ortada kar&#351;&#305;l&#305;kl&#305; ve kar&#351;&#305; koyulmaz bir &ccedil;ekim s&ouml;z konusudur. Bu pazarl&#305;kta her iki taraf da olduk&ccedil;a istekli g&ouml;r&uuml;lmektedir.</span></p><p class="c21"><span class="c14"><a class="c17" href="https://www.google.com/url?q=https://www.tarotika.com/gunluk-tarot-fali&amp;sa=D&amp;source=editors&amp;ust=1731102482754978&amp;usg=AOvVaw3JiddKX6QYruBF0UBaGhNi">TAROT&#304;KA G&Uuml;NL&Uuml;K TAROT FALI</a></span></p><p class="c20"><span class="c15"><a class="c17" href="https://www.google.com/url?q=https://www.tarotika.com/gunluk-tarot-fali&amp;sa=D&amp;source=editors&amp;ust=1731102482755411&amp;usg=AOvVaw0AJmEvVyEPAbRAEMqrQ7cG">Fal sayfas&#305;na git</a></span></p><h1 class="c0" id="h.2et92p0"><span class="c3">Kupa &#304;kilisinin Temsil Etti&#287;i Ki&#351;i:</span></h1><p class="c0"><span class="c6 c8">&nbsp;</span></p><p class="c0"><span class="c6 c8">Kupa &#304;kilisinin temsil etti&#287;i ki&#351;i uyumlu, &#305;l&#305;ml&#305; ve bar&#305;&#351;&ccedil;&#305;ld&#305;r. Bu ki&#351;i birle&#351;meye ve sonuca odakl&#305; bir kafa yap&#305;s&#305;na sahiptir. Gereksiz ve faydas&#305;z tart&#305;&#351;ma ya da &ccedil;at&#305;&#351;malara girmektense uzla&#351;ma yoluna ba&#351;vuran biridir. Sinirli ya da agresif bir yap&#305;s&#305; yoktur. Pasif fakat sab&#305;rl&#305;d&#305;r. Bazen hamlesini yapar ve sonucun gelmesini sab&#305;rla bekler. Gerekti&#287;inde geri &ccedil;ekilmeyi ve hamle yapma s&#305;ras&#305;n&#305;n kendisine gelmesini beklemeyi bilir.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Kupa &#304;kilisinin temsil etti&#287;i ki&#351;i kavgac&#305; ya da &ccedil;ok konu&#351;an biri de&#287;ildir. Laf dala&#351;lar&#305;n&#305; ya da s&ouml;z&uuml; uzatmay&#305; sevmez. Bir tart&#305;&#351;may&#305; genelde ilk ba&#351;latan olmaz fakat ortada d&ouml;nen tart&#305;&#351;mada s&ouml;z almaktan da &ccedil;ekinmez. Bu ki&#351;i b&uuml;y&uuml;k pazarl&#305;klar&#305;n ve el tokala&#351;malar&#305;n adam&#305;d&#305;r. &#304;kna kabiliyeti olduk&ccedil;a y&uuml;ksektir ve uzla&#351;mac&#305;d&#305;r. &Ouml;zverili ve pazarl&#305;kta olduk&ccedil;a iyidir. Kaz gelecek yerden tavuk esirgemez. Ayn&#305; zamanda sosyal bir ki&#351;iliktir ve grup &ccedil;al&#305;&#351;malar&#305;ndan zevk al&#305;r. &#304;yi bir tak&#305;m oyuncusu ve b&uuml;y&uuml;k bir organizasyonda patronun sa&#287; kolu olmak onun en sevdi&#287;i &#351;eydir. Bu ki&#351;i ara buluculukta da &ccedil;ok iyidir.</span></p><p class="c0"><span class="c6 c8">&nbsp;</span></p><p class="c0"><span class="c6 c8">G&uuml;ler y&uuml;zl&uuml; ki&#351;ili&#287;inden dolay&#305; i&#351; hayat&#305;nda ba&#351;ar&#305;l&#305;d&#305;r ve tuttu&#287;unu kopar&#305;r. Onun en sevdi&#287;i &#351;ey el tokala&#351;mak ve b&uuml;y&uuml;k anla&#351;malara imza atmakt&#305;r. &Ouml;z g&uuml;veni olduk&ccedil;a y&uuml;ksek ve kendiyle bar&#305;&#351;&#305;kt&#305;r. Bu ki&#351;i i&#351; toplant&#305;lar&#305;n&#305; sever ve i&#351; toplant&#305;lar&#305; ve yeni anla&#351;malara imza atmak i&ccedil;in seyahat etmekten ka&ccedil;&#305;nmaz. Patronun en yak&#305;n&#305;ndaki ve en sevdi&#287;i ayr&#305;ca en g&uuml;vendi&#287;i ki&#351;idir.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Kupa &#304;kilisi ters belirdi&#287;inde temsil etti&#287;i ki&#351;i bencil, uyumsuz, m&#305;z&#305;k&ccedil;&#305; ve karars&#305;zd&#305;r. Ayn&#305; zamanda hi&ccedil;bir &#351;ekilde anla&#351;maya yana&#351;mayan zor bir ki&#351;idir. Bu kart bazen bir i&#351;in olmas&#305;n&#305; engelleyen ara bozucu ya da i&#351;i bozan ki&#351;iyi de temsil edebilir. Ters Kupa &#304;kilisinin temsil etti&#287;i ki&#351;i hep bana diyen ve bir uzla&#351;ma i&ccedil;in &ouml;zverili olmas&#305; gerekirken kendi menfaatinden ba&#351;kas&#305;n&#305; g&ouml;zetmeyen bir ki&#351;iliktir. Bu ki&#351;inin sundu&#287;u &#351;artlar&#305; yerine getirmek hi&ccedil; kolay olmayacakt&#305;r. Ayn&#305; zamanda bu ki&#351;i duygusal hayat&#305;nda sorunlar&#305; olan, ayr&#305;l&#305;k ya da bo&#351;anma s&uuml;recinden ge&ccedil;en bir birey olabilir.</span></p><h1 class="c0" id="h.tyjcwt"><span class="c3">Kupa &#304;kilisi Ters Anlam&#305;:</span></h1><p class="c0"><span class="c6 c8">&nbsp;</span></p><p class="c0"><span class="c6 c8">Ters Kupa &#304;kilisi en genel anlam&#305;yla denge kayb&#305; ve bu denge kayb&#305;ndan do&#287;an uyumsuzlu&#287;a i&#351;arettir. Bazen sorunlu birle&#351;melerin, mutsuz beraberliklerin ya da bo&#351;anman&#305;n temsilcisi de olabilir. D&uuml;z belirdi&#287;inde beraberlikten do&#287;acak g&uuml;c&uuml;n alt&#305;n&#305; &ccedil;izen Kupa &#304;kilisi ters belirdi&#287;inde de durum bunun tam tersidir. Bu beraberlik ya da birle&#351;menin kimseye bir faydas&#305; olmamas&#305;n&#305;n yan&#305; s&#305;ra zarar&#305; da olacakt&#305;r. Ters Kupa &#304;kilisi bir karar verme ya da &ouml;nemli bir anla&#351;maya imza atma a&#351;amas&#305;nda belirmi&#351; ise bu karar ask&#305;ya al&#305;nmal&#305; ya da &uuml;zerinde biraz daha d&uuml;&#351;&uuml;n&uuml;lmelidir.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Ters Kupa &#304;kilisi ayr&#305;ca bir t&uuml;rl&uuml; sonu&ccedil;lanmayan pazarl&#305;&#287;a i&#351;arettir. Tokala&#351;mas&#305; gereken eller vard&#305;r fakat bu tokala&#351;ma olmamaktad&#305;r. &Ccedil;&uuml;nk&uuml; taraflardan biri yap&#305;lan anla&#351;madan memnun de&#287;ildir. Ters Kupa &#304;kilisi ayr&#305;ca anla&#351;mazl&#305;k ya da ortak &ccedil;&ouml;z&uuml;m bulma &ccedil;abalar&#305;n&#305;n sonu&ccedil;suz kalmas&#305;na i&#351;aret edebilir. D&uuml;z belirdi&#287;indeki pozitif enerji ve harmoni ters beliren Kupa &#304;kilisi kart&#305;nda yerini uyumsuzlu&#287;a b&#305;rakm&#305;&#351;t&#305;r. &#304;lerleme ancak bir y&ouml;n belirlendi&#287;inde olacakt&#305;r fakat kart ters iken taraflardan her biri hala farkl&#305; y&ouml;nlerde ilerlemek istemektedirler.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Ters Kupa &#304;kilisi bazen &ccedil;ok istenen o birle&#351;menin bir t&uuml;rl&uuml; olmamas&#305;n&#305;n g&ouml;stergesidir. Bu kart&#305; g&ouml;ren gurbetteki ki&#351;i memleketine d&ouml;nemeyebilir, sevdi&#287;iyle birle&#351;mek isteyen bu birle&#351;meyi ya&#351;ayamayabilir &ccedil;ok istedi&#287;i bir anla&#351;maya imza atmak isteyen ki&#351;i ise bu anla&#351;maya bu kart ters belirdi&#287;inde imza atamaz. Yap&#305;lan bir ba&#351;vuru ya da rican&#305;n da ters Kupa &#304;kilisi belirdi&#287;inde reddedilmesi olas&#305;l&#305;&#287;&#305; vard&#305;r. K&#305;sacas&#305; ters Kupa &#304;kilisi birle&#351;ememe ve uyum sa&#287;lamaman&#305;n alt&#305;n&#305; &ccedil;izer.</span></p><p class="c0"><span class="c6 c8">&nbsp;</span></p><h1 class="c0" id="h.3dy6vkm"><span class="c3">Kupa &#304;kilisi A&#351;k:</span></h1><p class="c0"><span class="c6 c8">&nbsp;</span></p><p class="c0"><span class="c6 c8">Kupa &#304;kilisi a&#351;k hanesinde &ccedil;ok olumlu bir kartt&#305;r. Bu kart bar&#305;&#351;ma, uzla&#351;ma ya da kar&#351;&#305;l&#305;kl&#305; iste&#287;e ba&#287;l&#305; olarak ili&#351;kide ortak bir karar&#305;n al&#305;nmas&#305;na i&#351;arettir. &#304;li&#351;kide bir fikir uyu&#351;mazl&#305;&#287;&#305; ya da anla&#351;mazl&#305;k varsa bu kart bu anla&#351;mazl&#305;klar&#305;n son bulaca&#287;&#305;na ve ortak bir y&ouml;nde ilerleme s&uuml;recinin ba&#351;layaca&#287;&#305;na i&#351;aret eder. Bu kart ayn&#305; zamanda a&#351;k hayat&#305;nda partnerlerden birinin sundu&#287;u bir teklifin kabul edilece&#287;ine de i&#351;arettir. &Ouml;zetle Kupa &#304;kilisi kar&#351;&#305;l&#305;kl&#305; anlay&#305;&#351; ve uyumun ya&#351;anaca&#287;&#305; bir s&uuml;recin ba&#351;lang&#305;&ccedil; noktas&#305;na i&#351;aret eder.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Kupa &#304;kilisi a&#351;k hanesinde ters belirdi&#287;inde uyumun yerini uyumsuzluk ve anla&#351;mazl&#305;klar al&#305;r. &#304;li&#351;kide ilerleme kaydedilmesi i&ccedil;in partnerlerin ortak bir konuda anla&#351;mas&#305; ya da birlik i&ccedil;inde hareket etmesi gerekmektedir fakat bu kart her iki partnerin de farkl&#305; y&ouml;nde ilerlemek istedi&#287;ini g&ouml;sterir. Bazen ters Kupa &#304;kilisi ili&#351;kide &ccedil;atlaklar ya da ayr&#305;l&#305;k sinyallerine kar&#351;&#305; uyar&#305;d&#305;r. Partnerler bir yol ayr&#305;m&#305;na gelmi&#351; olabilir ya da gelece&#287;e dair hayalleri ve planlar&#305; birbirinden farkl&#305; olabilir ve bu da ili&#351;kiyi olumsuz etkileyecektir. Ters Kupa &#304;kilisi belirdi&#287;inde ili&#351;kinin gelece&#287;ine dair &ouml;nemli kararlar&#305;n al&#305;nmamas&#305; ya da bu kararlar&#305; vermede &ouml;nce iyice d&uuml;&#351;&uuml;n&uuml;p ta&#351;&#305;nmak gerekmektedir.</span></p><h1 class="c0" id="h.1t3h5sf"><span class="c3">Kupa &#304;kilisi Kariyer:</span></h1><p class="c0"><span class="c6 c8">&#8203;</span></p><p class="c0"><span class="c6 c8">Kupa &#304;kilisi kariyer hanesinde belirdi&#287;inde olumlu haberler al&#305;naca&#287;&#305;na i&#351;aret eder. Bir ba&#351;vurunun kabul olmas&#305; ya da i&#351;le ilgili bir anla&#351;man&#305;n imzalanmas&#305; bu kart belirdi&#287;inde olas&#305;d&#305;r. &#304;&#351; hayat&#305;ndaki fikir anla&#351;mazl&#305;klar&#305; ya da karars&#305;zl&#305;klar&#305;n son bulmas&#305; da bu kart&#305;n olas&#305; anlamlar&#305;ndan biridir. Bazen bu kart uzun bir bekleyi&#351;ten sonra i&#351;le ilgili o g&uuml;zel ve olumlu haberin gelece&#287;ine i&#351;aret eder. Kupa &#304;kilisi ayn&#305; zamanda i&#351;le ilgili baz&#305; geli&#351;meler ad&#305;na y&uuml;z y&uuml;ze g&ouml;r&uuml;&#351;meler ve toplant&#305;larla ilgili bir kartt&#305;r. Bu kartta gelecek belirtilmemi&#351;tir ve kariyerle ilgili gelecek sadece bu toplant&#305;dan sonra ortaya &ccedil;&#305;kacakt&#305;r.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Kupa &#304;kilisi kariyer hanesinde ters belirdi&#287;inde i&#351; hayat&#305;na dair olumsuz haberlere i&#351;aret edebilir. Tam bu i&#351; oldu derken son anda kar&#351;&#305;la&#351;&#305;labilecek p&uuml;r&uuml;zler ve tokala&#351;mas&#305; gerekirken tokala&#351;mayan eller ters belirdi&#287;inde bu kart&#305;n i&#351;aret ettikleridir. &#304;&#351; hayat&#305;nda baz&#305; projelerin ya da yolculuklar&#305;n iptal olmas&#305; ihtimali de bu kart ters belirdi&#287;inde olduk&ccedil;a y&uuml;ksektir. Geli&#351;me ve ilerleme sadece bir anla&#351;maya var&#305;ld&#305;ktan sonra olacakt&#305;r. Ters Kupa &#304;kilisi ayn&#305; zamanda kariyerde yol ayr&#305;mlar&#305; ya da ayr&#305;l&#305;klar&#305;n i&#351;areti de olabilir.</span></p><p class="c0"><span class="c6 c8">&nbsp;</span></p><h1 class="c0" id="h.4d34og8"><span class="c3">Kupa &#304;kilisi Para:</span></h1><p class="c0"><span class="c6 c8">&nbsp;</span></p><p class="c0"><span class="c6 c8">Kupa &#304;kilisi para hanesinde belirdi&#287;inde maddi anlamda anla&#351;malar ya da uzla&#351;malar cereyan edebilir. G&uuml;zel ve sonu kar olacak bir i&#351; anla&#351;mas&#305; imzalaman&#305;z bu kart belirdi&#287;inde m&uuml;mk&uuml;nd&uuml;r. Bazen Kupa &#304;kilisi hay&#305;rl&#305; bir al&#305;&#351;veri&#351;tir ve bu kart&#305;n para hanesindeki anlam&#305; alan raz&#305; veren raz&#305;d&#305;r. Her iki taraf&#305;nda &ccedil;ok memnun olaca&#287;&#305; ve kar edece&#287;i bir i&#351; f&#305;rsat&#305; bu s&#305;ralarda kar&#351;&#305;n&#305;za &ccedil;&#305;kabilir. Para hanesinde beliren Kupa &#304;kilisi ayn&#305; zamanda sonu menfaat ve kazan&ccedil; olacak bir proje i&ccedil;in 2 ki&#351;inin bir araya gelip konu&#351;mas&#305; ya da toplant&#305;lara i&#351;arettir.</span></p><p class="c0"><span class="c6 c8">&nbsp;</span></p><p class="c0"><span class="c6 c8">Para hanesinde Kupa &#304;kilisi ters belirdi&#287;inde maddi konularda son anda ortaya &ccedil;&#305;kan p&uuml;r&uuml;zler ve aksamalar&#305;n i&#351;aretidir. Bazen tam bu anla&#351;ma oldu derken son anda vazge&ccedil;en bir partnere i&#351;arettir. Bu kart ayn&#305; zamanda parasal konularda yol ayr&#305;mlar&#305; ya da fikir ayr&#305;mlar&#305;na da i&#351;aret edebilir. Geli&#351;me cereyan etmesi sadece bir toplant&#305;dan &ccedil;&#305;kacak karara ba&#287;l&#305;d&#305;r fakat yine de 2 farkl&#305; partnerin bir konuda anla&#351;mas&#305; olmadan ilerleme kaydedilmeyecektir.</span></p><p class="c18 c21"><span class="c2"></span></p></body></html>