<html><head><meta content="text/html; charset=UTF-8" http-equiv="content-type"><style type="text/css">.lst-kix_list_2-6>li:before{content:"\0025cf   "}.lst-kix_list_2-7>li:before{content:"\0025cb   "}ul.lst-kix_list_1-0{list-style-type:none}.lst-kix_list_2-4>li:before{content:"\0025cb   "}.lst-kix_list_2-5>li:before{content:"\0025a0   "}.lst-kix_list_2-8>li:before{content:"\0025a0   "}.lst-kix_list_3-0>li:before{content:"\0025cf   "}.lst-kix_list_3-1>li:before{content:"\0025cb   "}.lst-kix_list_3-2>li:before{content:"\0025a0   "}ul.lst-kix_list_3-7{list-style-type:none}ul.lst-kix_list_3-8{list-style-type:none}ul.lst-kix_list_1-3{list-style-type:none}ul.lst-kix_list_3-1{list-style-type:none}.lst-kix_list_3-5>li:before{content:"\0025a0   "}ul.lst-kix_list_1-4{list-style-type:none}ul.lst-kix_list_3-2{list-style-type:none}ul.lst-kix_list_1-1{list-style-type:none}.lst-kix_list_3-4>li:before{content:"\0025cb   "}ul.lst-kix_list_1-2{list-style-type:none}ul.lst-kix_list_3-0{list-style-type:none}ul.lst-kix_list_1-7{list-style-type:none}.lst-kix_list_3-3>li:before{content:"\0025cf   "}ul.lst-kix_list_3-5{list-style-type:none}ul.lst-kix_list_1-8{list-style-type:none}ul.lst-kix_list_3-6{list-style-type:none}ul.lst-kix_list_1-5{list-style-type:none}ul.lst-kix_list_3-3{list-style-type:none}ul.lst-kix_list_1-6{list-style-type:none}ul.lst-kix_list_3-4{list-style-type:none}.lst-kix_list_3-8>li:before{content:"\0025a0   "}.lst-kix_list_4-0>li:before{content:"\0025cf   "}.lst-kix_list_4-1>li:before{content:"\0025cb   "}.lst-kix_list_3-6>li:before{content:"\0025cf   "}.lst-kix_list_3-7>li:before{content:"\0025cb   "}.lst-kix_list_4-4>li:before{content:"\0025cb   "}.lst-kix_list_4-3>li:before{content:"\0025cf   "}.lst-kix_list_4-5>li:before{content:"\0025a0   "}.lst-kix_list_4-2>li:before{content:"\0025a0   "}.lst-kix_list_4-6>li:before{content:"\0025cf   "}.lst-kix_list_4-8>li:before{content:"\0025a0   "}.lst-kix_list_4-7>li:before{content:"\0025cb   "}ul.lst-kix_list_4-8{list-style-type:none}ul.lst-kix_list_4-6{list-style-type:none}ul.lst-kix_list_2-8{list-style-type:none}ul.lst-kix_list_4-7{list-style-type:none}ul.lst-kix_list_4-0{list-style-type:none}ul.lst-kix_list_2-2{list-style-type:none}ul.lst-kix_list_4-1{list-style-type:none}.lst-kix_list_1-0>li:before{content:"\0025cf   "}ul.lst-kix_list_2-3{list-style-type:none}ul.lst-kix_list_2-0{list-style-type:none}ul.lst-kix_list_2-1{list-style-type:none}ul.lst-kix_list_4-4{list-style-type:none}ul.lst-kix_list_2-6{list-style-type:none}ul.lst-kix_list_4-5{list-style-type:none}.lst-kix_list_1-1>li:before{content:"\0025cb   "}.lst-kix_list_1-2>li:before{content:"\0025a0   "}ul.lst-kix_list_2-7{list-style-type:none}ul.lst-kix_list_4-2{list-style-type:none}ul.lst-kix_list_2-4{list-style-type:none}ul.lst-kix_list_4-3{list-style-type:none}ul.lst-kix_list_2-5{list-style-type:none}.lst-kix_list_1-3>li:before{content:"\0025cf   "}.lst-kix_list_1-4>li:before{content:"\0025cb   "}.lst-kix_list_1-7>li:before{content:"\0025cb   "}.lst-kix_list_1-5>li:before{content:"\0025a0   "}.lst-kix_list_1-6>li:before{content:"\0025cf   "}li.li-bullet-0:before{margin-left:-18pt;white-space:nowrap;display:inline-block;min-width:18pt}.lst-kix_list_2-0>li:before{content:"\0025cf   "}.lst-kix_list_2-1>li:before{content:"\0025cb   "}.lst-kix_list_1-8>li:before{content:"\0025a0   "}.lst-kix_list_2-2>li:before{content:"\0025a0   "}.lst-kix_list_2-3>li:before{content:"\0025cf   "}ol{margin:0;padding:0}table td,table th{padding:0}.c16{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:center;padding-right:0pt}.c3{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c11{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:justify;padding-right:0pt}.c1{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;padding-bottom:0pt;line-height:1.1500000000000001;border-right-color:#000000;border-top-style:solid;margin-left:36pt;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c18{-webkit-text-decoration-skip:none;color:#1155cc;font-weight:700;text-decoration:underline;vertical-align:baseline;text-decoration-skip-ink:none;font-family:"Arial";font-style:normal}.c19{-webkit-text-decoration-skip:none;color:#000000;font-weight:700;text-decoration:underline;vertical-align:baseline;text-decoration-skip-ink:none;font-family:"Arial";font-style:normal}.c15{background-color:#aafeff;color:#5f5bcd;font-weight:700;text-decoration:none;vertical-align:baseline;font-size:18pt;font-family:"Arial";font-style:normal}.c7{color:#000000;font-weight:700;text-decoration:none;vertical-align:baseline;font-size:16.5pt;font-family:"Arial";font-style:normal}.c0{color:#000000;font-weight:400;text-decoration:none;vertical-align:baseline;font-size:11pt;font-family:"Arial";font-style:normal}.c22{color:#ffffff;font-weight:700;text-decoration:none;vertical-align:baseline;font-size:13.5pt;font-family:"Arial";font-style:normal}.c14{color:#e21c21;font-weight:700;text-decoration:none;vertical-align:baseline;font-size:45pt;font-family:"Arial";font-style:normal}.c6{color:#000000;font-weight:400;text-decoration:none;vertical-align:baseline;font-size:16.5pt;font-family:"Arial";font-style:normal}.c9{padding-top:0pt;padding-bottom:0pt;line-height:1.1500000000000001;orphans:2;widows:2;text-align:left;height:11pt}.c8{color:#a9a9a9;font-weight:700;text-decoration:none;vertical-align:baseline;font-size:18pt;font-family:"Arial";font-style:normal}.c13{padding-top:0pt;padding-bottom:0pt;line-height:1.1500000000000001;orphans:2;widows:2;text-align:left}.c10{color:#000000;font-weight:700;text-decoration:none;vertical-align:baseline;font-family:"Arial";font-style:normal}.c21{padding-top:0pt;padding-bottom:26pt;line-height:1.1500000000000001;orphans:2;widows:2;text-align:left}.c12{color:#000000;font-weight:400;text-decoration:none;vertical-align:baseline;font-family:"Arial";font-style:normal}.c25{padding-top:0pt;padding-bottom:8pt;line-height:1.1500000000000001;orphans:2;widows:2;text-align:left}.c20{-webkit-text-decoration-skip:none;color:#1155cc;font-weight:700;text-decoration:underline;text-decoration-skip-ink:none}.c23{background-color:#ffffff;max-width:468pt;padding:72pt 72pt 72pt 72pt}.c4{color:inherit;text-decoration:inherit}.c5{padding:0;margin:0}.c17{font-size:30pt}.c2{font-size:14.5pt}.c24{height:20pt}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;font-style:italic;orphans:2;widows:2;text-align:left}</style></head><body class="c23 doc-content"><h1 class="c16" id="h.gjdgxs"><span class="c10 c17">K&#305;l&#305;&ccedil; Prensi</span></h1><h2 class="c16" id="h.30j0zll"><span class="c8">Kaderde yepyeni bir sayfa</span></h2><p class="c25"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 256.00px; height: 435.00px;"><img alt="" src="images/image1.png" style="width: 256.00px; height: 435.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c11"><span class="c10 c2">Elementi: &nbsp;Hava</span></p><p class="c11"><span class="c2 c20"><a class="c4" href="https://www.google.com/url?q=https://www.tarotmatik.com/tarot-fali/tarot-fali-kilic-prensi-duz&amp;sa=D&amp;source=editors&amp;ust=1731101993491103&amp;usg=AOvVaw2wLhOjqLqFL5o4YFI3DBs4">Tarot fal kart&#305; olarak anlam&#305; i&ccedil;in t&#305;klay&#305;n</a></span></p><p class="c11"><span class="c2 c19">&#8203;</span></p><p class="c11"><span class="c10 c2">Temalar&#305;:</span></p><p class="c11"><span class="c10 c2">&#8203;</span></p><p class="c3"><span class="c10 c2">D&uuml;z:</span></p><p class="c3"><span class="c2 c10">&#8203;</span></p><ul class="c5 lst-kix_list_2-0 start"><li class="c1 li-bullet-0"><span class="c2">&#304;lham</span></li><li class="c1 li-bullet-0"><span class="c2">Yenilik</span></li><li class="c1 li-bullet-0"><span class="c2">De&#287;i&#351;im</span></li><li class="c1 li-bullet-0"><span class="c2">Donan&#305;m</span></li><li class="c1 li-bullet-0"><span class="c2">M&uuml;cadele</span></li><li class="c1 li-bullet-0"><span class="c2">Yeni fikirler</span></li><li class="c1 li-bullet-0"><span class="c2">Savunma evresi</span></li><li class="c1 li-bullet-0"><span class="c2">Yeni bir karar vermek</span></li><li class="c1 li-bullet-0"><span class="c2">&Ouml;&#287;renmeye ba&#351;lamak</span></li><li class="c1 li-bullet-0"><span class="c2">De&#287;i&#351;ik bir ortama giri&#351;</span></li><li class="c1 li-bullet-0"><span class="c2">Kap&#305;da bekleyen bir d&uuml;&#351;man</span></li></ul><p class="c3"><span class="c12 c2">&nbsp;</span></p><p class="c3"><span class="c10 c2">Ters:</span></p><p class="c3"><span class="c12 c2">&#8203;</span></p><ul class="c5 lst-kix_list_4-0 start"><li class="c1 li-bullet-0"><span class="c2">&#304;ftira</span></li><li class="c1 li-bullet-0"><span class="c2">Casus</span></li><li class="c1 li-bullet-0"><span class="c2">Yenilgi</span></li><li class="c1 li-bullet-0"><span class="c2">&#304;ntikam</span></li><li class="c1 li-bullet-0"><span class="c2">D&uuml;&#351;man</span></li><li class="c1 li-bullet-0"><span class="c2">Geri &ccedil;ekilme</span></li><li class="c1 li-bullet-0"><span class="c2">Sahtekar biri</span></li><li class="c1 li-bullet-0"><span class="c2">K&ouml;t&uuml; bir s&uuml;re&ccedil;</span></li><li class="c1 li-bullet-0"><span class="c2">K&ouml;t&uuml; niyetli biri</span></li><li class="c1 li-bullet-0"><span class="c2">D&uuml;&#351;man sald&#305;r&#305;s&#305;</span></li></ul><p class="c3"><span class="c12 c2">&nbsp;</span></p><p class="c3"><span class="c10 c2">Getirdi&#287;i mesajlar:</span></p><p class="c3"><span class="c12 c2">&nbsp;</span></p><p class="c3"><span class="c10 c2">D&uuml;z:</span></p><p class="c3"><span class="c12 c2">&#8203;</span></p><ul class="c5 lst-kix_list_3-0 start"><li class="c1 li-bullet-0"><span class="c2">Sorunu iyi analiz et</span></li><li class="c1 li-bullet-0"><span class="c2">Ani kararlardan ka&ccedil;&#305;n</span></li><li class="c1 li-bullet-0"><span class="c2">Konu&#351;madan &ouml;nce d&uuml;&#351;&uuml;n</span></li><li class="c1 li-bullet-0"><span class="c2">D&uuml;&#351;&uuml;nmeden karar verme</span></li><li class="c1 li-bullet-0"><span class="c2">Giri&#351;teki d&uuml;&#351;mana dikkat et</span></li><li class="c1 li-bullet-0"><span class="c2">H&#305;z&#305;n&#305; azaltmak isteyenler var</span></li><li class="c1 li-bullet-0"><span class="c2">Ge&ccedil;ici de&#287;il mant&#305;kl&#305; &ccedil;&ouml;z&uuml;mler bul</span></li><li class="c1 li-bullet-0"><span class="c2">Arkandan dedikodu yapan biri var</span></li><li class="c1 li-bullet-0"><span class="c2">Bir hamle yapmadan &ouml;nce iyi d&uuml;&#351;&uuml;n</span></li><li class="c1 li-bullet-0"><span class="c2">Bu i&#351;e ba&#351;lar ba&#351;lamaz bir engelle kar&#351;&#305;la&#351;acaks&#305;n</span></li><li class="c1 li-bullet-0"><span class="c2">Y&#305;kmak kolay yapmak zordur, y&#305;kmadan &ouml;nce d&uuml;&#351;&uuml;n</span></li></ul><p class="c3"><span class="c2 c12">&nbsp;</span></p><p class="c3"><span class="c10 c2">Ters:</span></p><p class="c3"><span class="c12 c2">&#8203;</span></p><ul class="c5 lst-kix_list_1-0 start"><li class="c1 li-bullet-0"><span class="c2">Uyan&#305;k ol</span></li><li class="c1 li-bullet-0"><span class="c2">Kendini ezdirme</span></li><li class="c1 li-bullet-0"><span class="c2">Dedikodu yapma</span></li><li class="c1 li-bullet-0"><span class="c2">Daha adil olmal&#305;s&#305;n</span></li><li class="c1 li-bullet-0"><span class="c2">K&ouml;t&uuml; niyetli biri var</span></li><li class="c1 li-bullet-0"><span class="c2">Daha pratik olmaya &ccedil;al&#305;&#351;</span></li><li class="c1 li-bullet-0"><span class="c2">Vaktini bo&#351; i&#351;lere harcama</span></li><li class="c1 li-bullet-0"><span class="c2">D&uuml;&#351;man sald&#305;r&#305;s&#305;na haz&#305;r ol</span></li><li class="c1 li-bullet-0"><span class="c2">&#304;yice ara&#351;t&#305;rmadan yarg&#305;lama</span></li><li class="c1 li-bullet-0"><span class="c2">D&uuml;&#351;manlar&#305;n senden daha donan&#305;ml&#305;</span></li></ul><p class="c13"><span class="c22"><a class="c4" href="https://www.google.com/url?q=https://www.tarotika.com/gunluk-tarot-fali&amp;sa=D&amp;source=editors&amp;ust=1731101993500573&amp;usg=AOvVaw0TaceKpG-U4wwPTV2wPJth">TAROT&#304;KA G&Uuml;NL&Uuml;K TAROT FALI</a></span></p><p class="c21"><span class="c15"><a class="c4" href="https://www.google.com/url?q=https://www.tarotika.com/gunluk-tarot-fali&amp;sa=D&amp;source=editors&amp;ust=1731101993501184&amp;usg=AOvVaw2T0yjFqdiTdUyHzlGgsyrR">Fal sayfas&#305;na git</a></span></p><h1 class="c3" id="h.1fob9te"><span class="c7">K&#305;l&#305;&ccedil; Prensi Ki&#351;ilik Analizi ve Di&#287;er &Ouml;zellikleri:</span></h1><p class="c3"><span class="c6">&nbsp;</span></p><p class="c3"><span class="c7">D&uuml;z:</span></p><p class="c3"><span class="c7">&#8203;</span></p><p class="c3"><span class="c7">Gen&ccedil;, enerjik, azimli, cesur, g&uuml;&ccedil;l&uuml;, zeki, ak&#305;ll&#305;, kuvvetli, fevri, asker, casus, h&#305;rsl&#305;, do&#287;ru, d&uuml;r&uuml;st, &ouml;&#287;renci, entelekt&uuml;el, intikamc&#305;, ayaklanm&#305;&#351;, gaza gelmi&#351;, g&ouml;zetim alt&#305;nda, d&uuml;zg&uuml;n, &ouml;z g&uuml;veni y&uuml;ksek, sald&#305;rgan, kavgac&#305;, esnek, &ccedil;evik, keskin, ilhama gelmi&#351;, motive olmu&#351;, laf dala&#351;&#305;na girmeyi seven, havai, de&#287;i&#351;ken, konu&#351;kan, etkileyici, merakl&#305;, fevri, koruyucu, haz&#305;rcevap, tuttu&#287;unu koparan, budala cesaretli, d&uuml;&#351;&uuml;nmeden dalan, &ouml;l&ccedil;meden tartmadan karar veren, ne istedi&#287;ini ve ne yapt&#305;&#287;&#305;n&#305; bilen, duygular&#305; yo&#287;un, sava&#351;ta her &#351;ey mubaht&#305;r diyen, kendini ezdirmeyen, e&#287;itim alma ama&ccedil;l&#305; bir memlekete gitmi&#351;, s&#305;nav&#305; ge&ccedil;mi&#351;, keskin ni&#351;anc&#305;, ani kararlar veren, &ouml;fkeyle kalk&#305;p zararla oturmaya m&uuml;sait.</span></p><p class="c3"><span class="c7">&nbsp;</span></p><p class="c3"><span class="c7">Ters:</span></p><p class="c3"><span class="c7">&#8203;</span></p><p class="c3"><span class="c7">D&uuml;&#351;man, so&#287;uk, negatif, kindar, alayc&#305;, kaba, k&#305;r&#305;c&#305;, agresif, sahtekar, tart&#305;&#351;mac&#305;, manip&uuml;lat&ouml;r, ba&#351;ar&#305;s&#305;z, yalanc&#305;, paranoyak, utanga&ccedil;, i&ccedil;ten pazarl&#305;kl&#305;, del&uuml;zyonal, kekeme, g&uuml;c&uuml; kendinden g&uuml;&ccedil;s&uuml;ze yeten, zihinsel sorunlar&#305; olan, stresli, a&#351;&#305;r&#305; endi&#351;eli, &ouml;z g&uuml;veni yetersiz, sald&#305;r&#305;ya de&#287;il savunmaya &ccedil;ekilmi&#351;, d&uuml;&#351;&uuml;ncesiz, zeki fakat zekas&#305;n&#305; bo&#351; i&#351;lere kullanan, s&uuml;rekli bir sorun &ccedil;&#305;karan, sorunsuz ya&#351;ayamayan, &ccedil;ok konu&#351;an ama bo&#351; konu&#351;an, empati yapmayan, neyin do&#287;ru neyin yanl&#305;&#351; oldu&#287;unu umursamayan, konu&#351;may&#305; seven fakat dinlemeyi sevmeyen, hep yenilen, laf getirip g&ouml;t&uuml;ren, k&ouml;t&uuml; bir casus, e&#287;itimi ya da donan&#305;m&#305; yetersiz, helal haram ayr&#305;m&#305; yapmayan, para gelsin de nereden gelirse gelsin diyen.</span></p><h1 class="c3 c24" id="h.3znysh7"><span class="c14"></span></h1><h1 class="c3" id="h.2et92p0"><span class="c7">K&#305;l&#305;&ccedil; Prensi Anlam&#305;:</span></h1><p class="c3"><span class="c6">&nbsp;</span></p><p class="c3"><span class="c6">K&#305;l&#305;&ccedil; Prensi kart&#305;nda sert bir arazi &uuml;zerinde duran bir prens k&#305;l&#305;c&#305;n&#305; her iki eliyle de tutmaktad&#305;r. G&ouml;ky&uuml;z&uuml;nde beyaz bulutlar ve arka planda a&#287;a&ccedil;lar belirir. Bu kartta arka plandaki a&#287;a&ccedil;lar&#305;n ve prensin sa&ccedil;&#305;na bakt&#305;&#287;&#305;m&#305;zda havan&#305;n r&uuml;zgarl&#305; oldu&#287;unu hissederiz. Karta biraz daha dikkatli bakt&#305;&#287;&#305;m&#305;zda da&#287;lar ve o da&#287;lar&#305;n bile &uuml;zerinde &ccedil;ok yukar&#305;larda ku&#351;lar&#305;n u&ccedil;tu&#287;unu g&ouml;r&uuml;r&uuml;z. Y&uuml;kseklerde u&ccedil;an ku&#351;lar ve prensin k&#305;l&#305;c&#305;n&#305;n yukar&#305; y&ouml;ne &ccedil;evrili olmas&#305; asl&#305;nda kaderde y&uuml;kseli&#351; sinyallerinin verilece&#287;i bir d&ouml;neme giri&#351;i m&uuml;jdeler.</span></p><p class="c3"><span class="c6">&nbsp;</span></p><p class="c3"><span class="c6">K&#305;l&#305;&ccedil; Prensi hayata dair yepyeni bir sayfa a&ccedil;t&#305;&#287;&#305;m&#305;zda kar&#351;&#305;la&#351;t&#305;&#287;&#305;m&#305;z bir kartt&#305;r. K&#305;l&#305;&ccedil; Prensi hayata dair yepyeni bir sayfa a&ccedil;t&#305;&#287;&#305;m&#305;zda kar&#351;&#305;la&#351;t&#305;&#287;&#305;m&#305;z bir kartt&#305;r. 1 ile ba&#351;layan seri 10 ile tamamlanm&#305;&#351;t&#305;r ve bu seriden ba&#287;&#305;ms&#305;z yeni bir d&ouml;nem ya da sisteme K&#305;l&#305;&ccedil; Prensi kart&#305;yla ge&ccedil;i&#351; yap&#305;lm&#305;&#351;t&#305;r. K&#305;l&#305;&ccedil; Prensi k&#305;l&#305;&ccedil; serisinde bize kap&#305;y&#305; a&ccedil;an ve kar&#351;&#305;m&#305;za &ccedil;&#305;kan ilk sarayl&#305; bireydir. Bu y&uuml;zden bazen hayat&#305;m&#305;za aniden giren birini ya da hi&ccedil; beklemedi&#287;imiz anda kar&#351;&#305;la&#351;t&#305;&#287;&#305;m&#305;z fakat hayat&#305;m&#305;z&#305;n de&#287;i&#351;mesinde rol oynayacak yabanc&#305; bireyleri de temsil edebilir. K&#305;l&#305;&ccedil; Prensini g&ouml;ren ki&#351;inin hayat&#305;nda de&#287;i&#351;im ve geli&#351;imler cereyan edecektir. O ki&#351;i bazen bir arac&#305;, bazen biriyle tan&#305;&#351;mam&#305;z&#305; sa&#287;layan bir &uuml;&ccedil;&uuml;nc&uuml; ki&#351;i bazen hayat&#305;m&#305;z&#305; de&#287;i&#351;tirecek &ouml;nemli bir karar ya da aniden varan bir ilhamd&#305;r.</span></p><p class="c3"><span class="c6">&nbsp;</span></p><p class="c3"><span class="c6">K&#305;l&#305;&ccedil; Prensi enerji ve tutkunun bollu&#287;una i&#351;aret eder. Yeni bir proje ya da fikri hayata ge&ccedil;irmek i&ccedil;in heyecanl&#305; ve sab&#305;rs&#305;z oldu&#287;umuzda kar&#351;&#305;m&#305;za &ccedil;&#305;kar. Ayn&#305; zamanda 1-10 serisinin biti&#351;inden sonra beliren kart olduklar&#305; i&ccedil;in t&uuml;m prensler &ouml;nceki sistemle alakal&#305; fakat &ouml;nceki sistemden ba&#287;&#305;ms&#305;z yeni bir projenin kurulu&#351;una i&#351;aret edebilirler. Olduk&ccedil;a pozitif ve umut verici bir kartt&#305;r ve t&#305;pk&#305; ye&#351;il &#305;&#351;&#305;&#287;&#305; g&ouml;rmek gibidir. Bir projeye ba&#351;lamadan &ouml;nce bu kart&#305; g&ouml;ren ki&#351;i i&ccedil;in kart adeta &lsquo;ba&#351;la&rsquo; mesaj&#305;n&#305; verir. Havan&#305;n r&uuml;zgarl&#305; olmas&#305; yolculukta ufak engellerin hat&#305;rlat&#305;c&#305;s&#305;d&#305;r fakat t&uuml;m bu zorluk ya da aksakl&#305;klara ra&#287;men ba&#351;armak m&uuml;mk&uuml;n olacakt&#305;r.</span></p><p class="c3"><span class="c6">&nbsp;</span></p><p class="c3"><span class="c6">G&ouml;ky&uuml;z&uuml;nde da&#287;lar&#305;n bile &uuml;st&uuml;nde &ccedil;ok y&uuml;ksekte u&ccedil;an ku&#351;lar bize hayatta y&uuml;kselmenin m&uuml;jdesini verir. Bu kart&#305; g&ouml;ren ki&#351;inin g&ouml;z&uuml; y&uuml;kseklerdedir ve b&uuml;y&uuml;k umutlar&#305; vard&#305;r. K&#305;l&#305;&ccedil; Prensi i&#351;te t&uuml;m bu umutlar&#305;m&#305;za ve hayallerimize bizi ula&#351;t&#305;racak merdivenin ilk basama&#287;&#305;d&#305;r. Bu basama&#287;a bast&#305;ktan sonra di&#287;er basamaklar&#305; kader &ouml;n&uuml;m&uuml;ze sunacak ve bizi olmak istedi&#287;imiz o r&uuml;tbeye y&uuml;kseltecektir. K&#305;l&#305;&ccedil; Prensi t&uuml;m prensler i&ccedil;erisinde en fazla y&uuml;kselme yetene&#287;ine sahip prenstir. Bazen bir mesajc&#305; olarak bize y&uuml;kseklerden &ccedil;ok yukar&#305;lardan haber getirir. Bu y&uuml;zden K&#305;l&#305;&ccedil; Prensini g&ouml;ren ki&#351;inin b&uuml;y&uuml;k bir &#351;irketten, y&uuml;ksek mevkide oturan bir ki&#351;iden ya da devletten g&uuml;zel haberler alma ihtimali vard&#305;r.</span></p><p class="c3"><span class="c6">&nbsp;</span></p><p class="c3"><span class="c6">1-10 serisinden sonra gelen K&#305;l&#305;&ccedil; Prensi zihinsel aktivitelerin kart&#305;d&#305;r. Fikirler, planlar, teoriler, inan&ccedil;lar ve hayallerle dolu bir kartt&#305;r. Bu kart&#305; g&ouml;ren ki&#351;inin kafas&#305;nda o kadar &ccedil;ok ses, g&ouml;r&uuml;nt&uuml;, d&uuml;&#351;&uuml;nceler, kelimeler ve objeler bulunmaktad&#305;r ki tek yapmas&#305; gereken t&uuml;m bunlar&#305; organize ederek ortaya harika bir kar&#305;&#351;&#305;m ve bir sanat eseri &ccedil;&#305;karmakt&#305;r. B&uuml;y&uuml;k bir proje asl&#305;nda vard&#305;r fakat kart&#305; g&ouml;ren ki&#351;inin sadece kafas&#305;ndad&#305;r ve tam anlam&#305;yla &#351;ekillenmemi&#351;tir. Bu proje enine boyuna uzat&#305;labilir, b&uuml;k&uuml;lebilir ya da zamana uyarlanarak &#351;ekillendirilebilir. &#304;&#351;te kart&#305; g&ouml;ren ki&#351;i kendi kafatas&#305;n&#305;n i&ccedil;inde olup biten t&uuml;m bu d&uuml;&#351;&uuml;nce ve fikirler aleminin h&uuml;k&uuml;mdar&#305;d&#305;r ve yaln&#305;zca bu projeyi &#351;ekillendirecek ki&#351;i kendisidir.&#8203;</span></p><p class="c3"><span class="c6">&#8203;</span></p><p class="c3"><span class="c6">K&#305;l&#305;&ccedil; Prensinden sonra kar&#351;&#305;m&#305;za &ccedil;&#305;kacak olan kart donan&#305;ml&#305; K&#305;l&#305;&ccedil; &#350;&ouml;valyesi olacakt&#305;r. Bu da bize K&#305;l&#305;&ccedil; Prensinde ge&ccedil;irilen bu s&uuml;recin bize ihtiyac&#305;m&#305;z donan&#305;m&#305; kazanmak i&ccedil;in kullan&#305;labilece&#287;i m&uuml;jdesini verir. K&#305;l&#305;&ccedil; Prensi hen&uuml;z &ouml;zg&uuml;veni oturmam&#305;&#351; acemi bir birey olsa da bu s&uuml;re&ccedil; i&ccedil;erisinde ihtiyac&#305; olan t&uuml;m bilgi ve donan&#305;ma sahip olduktan sonra kar&#351;&#305;m&#305;za &ouml;zg&uuml;veni y&uuml;ksek, ne yapt&#305;&#287;&#305;n&#305; ve ne istedi&#287;ini bilen duru&#351;u bile farkl&#305; K&#305;l&#305;&ccedil; &#350;&ouml;valyesi olarak &ccedil;&#305;kacakt&#305;r. K&#305;sacas&#305; K&#305;l&#305;&ccedil; Prensi bir s&#305;n&#305;f atlama kart&#305;d&#305;r ve bize merdivenin ilk basama&#287;&#305;n&#305; sunar. K&#305;l&#305;c&#305;n&#305; yukar&#305;ya do&#287;ru tutan prensin hayalleri ve hedefleri bulundu&#287;u seviyenin y&uuml;kse&#287;indedir ve azmi sayesinde bu ama&ccedil;lara ula&#351;acakt&#305;r.</span></p><h1 class="c3" id="h.tyjcwt"><span class="c7">K&#305;l&#305;&ccedil; Prensinin Temsil Etti&#287;i Ki&#351;i:</span></h1><p class="c3"><span class="c6">&nbsp;</span></p><p class="c3"><span class="c6">K&#305;l&#305;&ccedil;lar hava elementine mensuptur. Bu y&uuml;zden t&uuml;m sarayl&#305; kartlarda ayn&#305; zamanda hava elementinin &ouml;zellikleri g&ouml;r&uuml;lmektedir. K&#305;l&#305;&ccedil; Prensi bu y&uuml;zden t&uuml;m prensler i&ccedil;inde en entelekt&uuml;el, en konu&#351;kan ve insan ili&#351;kileri en g&uuml;&ccedil;l&uuml; olan&#305;d&#305;r. Onun en b&uuml;y&uuml;k silah&#305; dili ve konu&#351;arak ikna etme kapasitesidir. Fakat hava elementi mensuplar&#305; ayn&#305; zamanda h&#305;zl&#305; ve de&#287;i&#351;kendir. Ba&#351;ar&#305;ya ancak bir karar verdikten ve bu karar&#305;n arkas&#305;nda uzun s&uuml;re durmay&#305; ba&#351;ard&#305;ktan sonra ula&#351;acakt&#305;r. Bir g&uuml;n orada bir g&uuml;n burada ya da bir g&uuml;n o ama&ccedil; bir g&uuml;n bu ama&ccedil; pe&#351;inde ko&#351;arsa hi&ccedil;bir ba&#351;ar&#305; elde edemez.</span></p><p class="c3"><span class="c6">&nbsp;</span></p><p class="c3"><span class="c6">K&#305;l&#305;&ccedil; serisine mensup olmas&#305;ndan dolay&#305; t&uuml;m prensler i&ccedil;inde en sava&#351;&ccedil;&#305; prens K&#305;l&#305;&ccedil; Prensidir. Ayn&#305; zamanda amac&#305;na en odakl&#305;, en h&#305;rsl&#305; ve motivasyonu en y&uuml;ksek prenstir. Elindeki k&#305;l&#305;&ccedil; onun amac&#305;na ula&#351;mak i&ccedil;in yoluna &ccedil;&#305;kacak her engeli yok etmesinde yard&#305;mc&#305; olacak g&uuml;c&uuml; ve sava&#351;&ccedil;&#305; iradesinin temsilcisidir. K&#305;l&#305;&ccedil; Prensi en ac&#305;mas&#305;z prenstir. K&#305;l&#305;c&#305;n&#305; yolculu&#287;u boyunca &ouml;n&uuml;ne &ccedil;&#305;kacak t&uuml;m engel ve d&uuml;&#351;manlar&#305; yok etmek i&ccedil;in ac&#305;mas&#305;zca kullanacakt&#305;r. G&uuml;&ccedil; kullan&#305;m&#305; konusunda adil oldu&#287;unda ve enerjisini do&#287;ru alanlara aktard&#305;&#287;&#305;nda ba&#351;ar&#305;l&#305; olacakt&#305;r.</span></p><p class="c3"><span class="c6">&nbsp;</span></p><p class="c3"><span class="c6">Hala ve ate&#351; elementleri h&#305;zl&#305; elementler, su ve toprak ise yava&#351; elementlerdir. Bu y&uuml;zden hava grubuna mensup t&uuml;m kartlar bu h&#305;zl&#305; olma &ouml;zelli&#287;inden etkilenmi&#351;lerdir. K&#305;l&#305;&ccedil; Prensi de bu duruma iyi bir &ouml;rnektir. K&#305;l&#305;&ccedil; Prensi h&#305;zl&#305; d&uuml;&#351;&uuml;n&uuml;r h&#305;zl&#305; hareket eder ve bir an &ouml;nce amaca ula&#351;mak konusunda olduk&ccedil;a sab&#305;rs&#305;zd&#305;r. S&uuml;rekli bir tela&#351;l&#305; ve aceleci olma durumu i&ccedil;erisindedir. Bir i&#351;e ba&#351;lamak i&ccedil;in zihinsel uyar&#305;lmaya ya da motive edilmeye ihtiyac&#305; yoktur. S&uuml;rekli enerjiktir. Bu iki elemente mensup ki&#351;ilerin a&#287;z&#305;ndan s&#305;k&ccedil;a &lsquo;hadi&rsquo; kelimesini duyars&#305;n&#305;z. Yerinden kalkmayan ki&#351;ileri hareket ettirmek ve motive etmek konusunda olduk&ccedil;a iyilerdir. Fakat k&#305;l&#305;&ccedil; elementinin sava&#351;&ccedil;&#305;l&#305;&#287;&#305;ndan dolay&#305; bu prens ayn&#305; zamanda en intikamc&#305; ve en g&ouml;z&uuml; kara olan&#305;d&#305;r. Tehlikelerden korkmaz ve kendisine yap&#305;lan k&ouml;t&uuml;l&uuml;&#287;&uuml; asla unutmayacakt&#305;r.</span></p><p class="c3"><span class="c6">&nbsp;</span></p><p class="c3"><span class="c6">Ters belirdi&#287;inde K&#305;l&#305;&ccedil; Prensi aniden kar&#351;&#305;m&#305;za &ccedil;&#305;kan bir k&ouml;t&uuml; karakter ya da tehlikeli potansiyeli olan bir ki&#351;iyi temsil edebilir. Bu ki&#351;i t&#305;pk&#305; belal&#305; biri gibi her gitti&#287;i yere u&#287;ursuzluk g&ouml;t&uuml;r&uuml;r ve negatif enerji sa&ccedil;ar. Fakat bunu istemsiz olarak yapmaktad&#305;r. Yanl&#305;&#351; ve tehlikeli hareketlerde bulunmak onun i&ccedil;in art&#305;k bir ya&#351;am tarz&#305; ya da norm olmu&#351;tur ve yapt&#305;&#287;&#305; yanl&#305;&#351;lar&#305;n bile fark&#305;nda de&#287;ildir. Asl&#305;nda olduk&ccedil;a y&uuml;ksek enerjiye sahip bir bireydir fakat enerjisini kendine menfaat getirecek hi&ccedil;bir i&#351;te kullanmaz. Bu ki&#351;i kart&#305; g&ouml;rene zarar getirecek biridir hata bazen yasa d&#305;&#351;&#305; i&#351;lere bula&#351;t&#305;rma ihtimali olan bir bireyi temsil edebilir.</span></p><h1 class="c3" id="h.3dy6vkm"><span class="c7">K&#305;l&#305;&ccedil; Prensi Ters Anlam&#305;:</span></h1><p class="c3"><span class="c6">&nbsp;</span></p><p class="c3"><span class="c6">Ters K&#305;l&#305;&ccedil; Prensi d&uuml;&#351;&uuml;nmeden aceleci davranmamak konusunda uyar&#305;d&#305;r. Bu kart d&uuml;z belirdi&#287;inde ki&#351;i hayat&#305;nda yepyeni bir sayfa a&ccedil;ar fakat ters belirdi&#287;inde b&uuml;y&uuml;k bir ihtimalle yeni bir sorun ya hayat&#305;na girecek ya da b&uuml;y&uuml;k bir hata yap&#305;lmas&#305; olas&#305;l&#305;&#287;&#305; bulunmaktad&#305;r. Kartta olduk&ccedil;a y&uuml;ksek bir enerji bulunmaktad&#305;r fakat bu enerji do&#287;ru alanlara aktar&#305;lmad&#305;&#287;&#305;ndan ki&#351;inin hayat&#305;nda y&uuml;kselme de&#287;il d&uuml;&#351;&uuml;&#351; ve geriye gidi&#351; cereyan etmektedir. Merdivenin tepesine &ccedil;&#305;kmak isteniyorsa &ouml;ncelikle ilk basama&#287;a bas&#305;lmas&#305; gerekir. Fakat kart ters belirdi&#287;inde ki&#351;i bunu yapmaktan &ccedil;ok merdivenin tepesine z&#305;plamaya &ccedil;al&#305;&#351;&#305;yordur.</span></p><p class="c3"><span class="c6">&nbsp;</span></p><p class="c3"><span class="c6">Herhangi bir k&#305;l&#305;&ccedil; kart&#305; ters belirmi&#351;se ki&#351;i &ccedil;ok &ccedil;al&#305;&#351;mas&#305;na ra&#287;men emeklerinin kar&#351;&#305;l&#305;&#287;&#305;n&#305; alam&#305;yor olabilir. Bunun sebebi k&#305;l&#305;c&#305;n 2 taraf&#305; keskin enerjisinin do&#287;ru kullan&#305;ld&#305;&#287;&#305;nda b&uuml;y&uuml;k menfaat getirebilece&#287;i fakat yanl&#305;&#351; kullan&#305;ld&#305;&#287;&#305;nda ise zarar getirebilece&#287;i ger&ccedil;e&#287;idir. Enerjiyi bir an &ouml;nce bize fayda getirecek i&#351;lere y&ouml;neltmemizde fayda vard&#305;r. Bazen ters K&#305;l&#305;&ccedil; Prensi i&#351;sizlik ya da bo&#351; i&#351;lere &ccedil;ok fazla vakit ay&#305;r&#305;ld&#305;&#287;&#305;n&#305;n i&#351;aretidir. Ortada gen&ccedil; insan enerjisi vard&#305;r fakat bu enerji kullan&#305;lmadan harcanmaktad&#305;r. Baz&#305; durumlarda ise ki&#351;i fark&#305;nda olarak ya da olmayarak enerji kendi menfaatlerimiz i&ccedil;in de&#287;il adeta d&uuml;&#351;man ya da rakiplerin menfaatleri i&ccedil;in kullan&#305;lmaktad&#305;r. At&#305;lan ad&#305;mlar bizi g&uuml;&ccedil;s&uuml;zle&#351;tirerek d&uuml;&#351;man ya da rakiplerin eline koz vererek onlar&#305; daha iyi konuma getirmektedir.</span></p><p class="c3"><span class="c6">&nbsp;</span></p><p class="c3"><span class="c6">Bu kart ters belirdi&#287;inde ufukta b&uuml;y&uuml;meye ba&#351;layan bir soruna i&#351;aret eder. Bu sorun bir an &ouml;nce ele al&#305;nmal&#305; ve zarar&#305;n neresinden d&ouml;n&uuml;l&uuml;rse kard&#305;r zihniyetiyle i&ccedil;ine girilmi&#351; olan bu &ccedil;&#305;kmaz sokaktan bir an &ouml;nce &ccedil;&#305;kmak gerekmektedir. Bu &ouml;yle bir s&uuml;re&ccedil;tir ki rakip ve d&uuml;&#351;manlar g&uuml;&ccedil; toplamakta, sorunlar d&uuml;zelmenin aksine k&ouml;t&uuml;ye gitmekte ve ya&#351;anan durumda hi&ccedil;bir iyile&#351;me cereyan etmemektedir. Ters K&#305;l&#305;&ccedil; Prensi sorun ve endi&#351;elerin ba&#351;lang&#305;&ccedil; noktas&#305;na i&#351;aret edebilir. Sorunlar&#305; &ccedil;&ouml;zmek yerine sorunlara sebep olacak davran&#305;&#351;larda bulunulmamas&#305; konusunda uyar&#305;d&#305;r.</span></p><p class="c3"><span class="c6">&nbsp;</span></p><p class="c3"><span class="c6">Ayn&#305; zamanda K&#305;l&#305;&ccedil; Prensi ters belirdi&#287;inde ki&#351;inin zihninde d&ouml;nen duygu, d&uuml;&#351;&uuml;nce, fikirler ve olumlu zihinsel aktivitelerin kart&#305; iken ters belirdi&#287;inde tam tersine zihnimizde d&ouml;nen olumsuz d&uuml;&#351;&uuml;nce kal&#305;plar&#305; ve hayat&#305;m&#305;z&#305; k&ouml;t&uuml;r&uuml;m b&#305;rakan &ccedil;ekirdek d&uuml;&#351;&uuml;ncelerin bir an &ouml;nce &ccedil;&#305;kar&#305;lmas&#305; gerekti&#287;ini savunur. Ki&#351;i &#351;u anda hangi olumsuz durumu ya&#351;amakta ise inand&#305;&#287;&#305; i&ccedil;in bu durumdad&#305;r ve neye inand&#305;&#287;&#305;na &ccedil;ok dikkat etmelidir. &Ccedil;&uuml;nk&uuml; inand&#305;&#287;&#305; her &#351;ey er ya da ge&ccedil; ba&#351;&#305;na gelecektir.</span></p><p class="c3"><span class="c6">&nbsp;</span></p><h1 class="c3" id="h.1t3h5sf"><span class="c7">K&#305;l&#305;&ccedil; Prensi A&#351;k:</span></h1><p class="c3"><span class="c6">&#8203;</span></p><p class="c3"><span class="c6">A&#351;k hanesinde beliren K&#305;l&#305;&ccedil; Prensi ili&#351;kide yepyeni bir sayfan&#305;n a&ccedil;&#305;laca&#287;&#305;n&#305; m&uuml;jdeler. 1-10 aras&#305; tamamlanan s&uuml;recin ard&#305;ndan yeni s&uuml;re&ccedil; i&ccedil;in art&#305;k &#351;artlar olu&#351;mu&#351; ve t&uuml;m engeller ortadan kalkm&#305;&#351;t&#305;r. Bu kart&#305;n &ouml;zg&uuml;rl&uuml;&#287;e ve ba&#287;&#305;ms&#305;zl&#305;&#287;a at&#305;lan ilk ad&#305;ma i&#351;aret etme olas&#305;l&#305;&#287;&#305; y&uuml;ksek oldu&#287;u i&ccedil;in bazen yeni bir ili&#351;kiye bazen eski ili&#351;kiye son vererek a&#351;k hayat&#305;nda yeni bir ad&#305;m atman&#305;n da simgesi olabilir. K&#305;l&#305;&ccedil; Prensini g&ouml;ren i&ccedil;in a&#351;k hayat&#305;nda &ouml;nemli geli&#351;melerin ya&#351;anmas&#305; olas&#305;l&#305;&#287;&#305; y&uuml;ksektir. Prensler sarayl&#305; kartlardan ilk kar&#351;&#305;m&#305;za &ccedil;&#305;kan kart oldu&#287;u i&ccedil;in bazen aniden kar&#351;&#305;m&#305;za &ccedil;&#305;kan bir partnere de i&#351;aret edebilir.</span></p><p class="c3"><span class="c6">&nbsp;</span></p><p class="c3"><span class="c6">A&#351;k hanesinde beliren ters K&#305;l&#305;&ccedil; Prensi ili&#351;kide olumsuz bir s&uuml;recin ba&#351;lang&#305;c&#305;na i&#351;aret edebilir. K&ouml;t&uuml;ye giden bir durumun bu kart belirdi&#287;inde biraz daha k&ouml;t&uuml;ye gitmesi olas&#305;l&#305;&#287;&#305; vard&#305;r. Bazen partnerlerden birinin umulmad&#305;k bir sorunla bo&#287;u&#351;mas&#305; ya da problemli bir ili&#351;kiye ba&#351;lama olas&#305;l&#305;&#287;&#305;n&#305;n alt&#305;n&#305; &ccedil;izer. K&#305;l&#305;&ccedil; Prensini ters g&ouml;ren ayn&#305; zamanda ili&#351;kiye dair b&uuml;y&uuml;k bir hata yapmaktad&#305;r ve ki&#351;i bu hatan&#305;n ne oldu&#287;unu sadece ya&#351;ad&#305;&#287;&#305; hayata ve ili&#351;kinin gidi&#351;at&#305;na g&ouml;re de&#287;erlendirmelidir.</span></p><h1 class="c3" id="h.4d34og8"><span class="c7">K&#305;l&#305;&ccedil; Prensi Kariyer:</span></h1><p class="c3"><span class="c6">&nbsp;</span></p><p class="c3"><span class="c6">K&#305;l&#305;&ccedil; Prensi kariyer hanesinde belirdi&#287;inde i&#351; hayat&#305;nda kar&#351;&#305;m&#305;za aniden &ccedil;&#305;kabilecek bir f&#305;rsat ya da de&#287;i&#351;ime i&#351;arettir. Bu f&#305;rsat bazen yeni bir i&#351; teklifi olabilece&#287;i gibi bazen yeni bir e&#287;itim ya da yolculuktur. K&#305;l&#305;&ccedil; Prensi kart&#305;nda y&uuml;ksekte u&ccedil;an ku&#351;lar ve prensin k&#305;l&#305;c&#305;n&#305; y&uuml;kse&#287;e tutuyor olmas&#305; asl&#305;nda kariyerde y&uuml;kselme sinyallerinin bu s&#305;ralarda al&#305;naca&#287;&#305;n&#305; g&ouml;sterir. Kart&#305; g&ouml;ren ki&#351;inin terfi etmesi olas&#305;l&#305;&#287;&#305; vard&#305;r ya da kar&#351;&#305;s&#305;na aniden &ccedil;&#305;kan biri sayesinde b&uuml;y&uuml;k bir f&#305;rsat kap&#305;s&#305;yla tan&#305;&#351;acakt&#305;r. K&#305;l&#305;&ccedil; Prensini kariyer hanesinde g&ouml;ren ki&#351;inin &ouml;n&uuml;nde kariyerde t&#305;rmanan merdivenin ilk basama&#287;&#305; koyulmu&#351;tur. Tek yapmas&#305; gereken o basama&#287;a basarak y&uuml;kseklere t&#305;rmanma s&uuml;recini ba&#351;latmakt&#305;r.</span></p><p class="c3"><span class="c6">&nbsp;</span></p><p class="c3"><span class="c6">Kariyer hanesinde ters beliren K&#305;l&#305;&ccedil; Prensi i&#351;le ilgili yap&#305;lan hatalar&#305;n alt&#305;n&#305; &ccedil;izer. Bu hatalar y&uuml;z&uuml;nden kariyerde ilerleme yerine geriye gidi&#351; cereyan etmektedir. Ki&#351;i bir an &ouml;nce bu duruma son vermeli ve i&#351; hayat&#305;nda y&uuml;kseli&#351;e ge&ccedil;melidir. K&#305;l&#305;&ccedil; Prensinin sundu&#287;u k&#305;l&#305;&ccedil; iki taraf&#305; keskin k&#305;l&#305;&ccedil;t&#305;r. K&#305;l&#305;&ccedil;lar&#305;n bu enerjisi d&uuml;zg&uuml;n kullan&#305;ld&#305;&#287;&#305;ndan kariyerde y&uuml;kselmek i&ccedil;in bize yard&#305;mc&#305; olacakt&#305;r fakat kart ters belirdi&#287;inde bu enerjinin do&#287;ru alanlara aktar&#305;lmad&#305;&#287;&#305;n&#305; bize hat&#305;rlat&#305;r. Bu enerji her nas&#305;l do&#287;ru kullan&#305;ld&#305;&#287;&#305;nda faydal&#305; oluyor ise yanl&#305;&#351; kullan&#305;ld&#305;&#287;&#305;nda bize zarar getirecektir.</span></p><p class="c3"><span class="c6">&nbsp;</span></p><h1 class="c3" id="h.2s8eyo1"><span class="c7">K&#305;l&#305;&ccedil; Prensi Para:</span></h1><p class="c3"><span class="c6">&nbsp;</span></p><p class="c3"><span class="c6">K&#305;l&#305;&ccedil; Prensi para hanesinde belirdi&#287;inde maddi anlamda a&ccedil;&#305;lacak yepyeni sayfalar&#305;n ya da yeni f&#305;rsatlar&#305;n habercisidir. Prensler sarayl&#305; kartlardan ilk kar&#351;&#305;m&#305;za &ccedil;&#305;kan kartlard&#305;r. Bu y&uuml;zden bazen hayat&#305;m&#305;zda ilk defa kar&#351;&#305;la&#351;t&#305;&#287;&#305;m&#305;z birinden ya da ilk defa denedi&#287;imiz bir i&#351; f&#305;rsat&#305;ndan dolay&#305; maddi menfaat elde edebilece&#287;imiz bilgisini sunarlar. Prens t&#305;pk&#305; parasal konuda y&uuml;kselmemizi sa&#287;layacak bir merdivenin ilk basama&#287;&#305;n&#305; g&ouml;rmek gibidir. &#304;lk ad&#305;m&#305; atmak bazen bir teklifi kabul etmektir ve f&#305;rsatlar&#305;n devam&#305; bu i&#351; teklifini kabul ettikten sonra gelecektir.</span></p><p class="c3"><span class="c6">&nbsp;</span></p><p class="c3"><span class="c6">K&#305;l&#305;&ccedil; Prensini para hanesinde ters g&ouml;ren ki&#351;inin maddi anlamda i&#351;lerinin tersine d&ouml;nmesi ya da k&ouml;t&uuml; gidi&#351;at&#305;n ba&#351;lamas&#305; olana&#287;&#305; vard&#305;r. Bu kart d&uuml;z belirdi&#287;inde a&ccedil;&#305;lan yeni bir sayfaya i&#351;arettir fakat ters belirdi&#287;inde yeni bir maddi sorun ya da bor&ccedil; bata&#287;&#305;na batma s&uuml;recinin ba&#351;lamas&#305;na i&#351;aret edebilir. Kart&#305; ters g&ouml;ren ki&#351;i parasal konularda bug&uuml;n yapt&#305;&#287;&#305; hatalara dikkat etmelidir &ccedil;&uuml;nk&uuml; bu hatalar yapmaya devam edilirse ileride maddi sorunlar daha da b&uuml;y&uuml;m&uuml;&#351; olarak kar&#351;&#305;m&#305;za &ccedil;&#305;kacaklard&#305;r.</span></p><p class="c9"><span class="c0"></span></p></body></html>