<html><head><meta content="text/html; charset=UTF-8" http-equiv="content-type"><style type="text/css">.lst-kix_list_2-6>li:before{content:"\0025cf   "}.lst-kix_list_2-7>li:before{content:"\0025cb   "}ul.lst-kix_list_1-0{list-style-type:none}.lst-kix_list_2-4>li:before{content:"\0025cb   "}.lst-kix_list_2-5>li:before{content:"\0025a0   "}.lst-kix_list_2-8>li:before{content:"\0025a0   "}.lst-kix_list_3-0>li:before{content:"\0025cf   "}.lst-kix_list_3-1>li:before{content:"\0025cb   "}.lst-kix_list_3-2>li:before{content:"\0025a0   "}ul.lst-kix_list_3-7{list-style-type:none}ul.lst-kix_list_3-8{list-style-type:none}ul.lst-kix_list_1-3{list-style-type:none}ul.lst-kix_list_3-1{list-style-type:none}.lst-kix_list_3-5>li:before{content:"\0025a0   "}ul.lst-kix_list_1-4{list-style-type:none}ul.lst-kix_list_3-2{list-style-type:none}ul.lst-kix_list_1-1{list-style-type:none}.lst-kix_list_3-4>li:before{content:"\0025cb   "}ul.lst-kix_list_1-2{list-style-type:none}ul.lst-kix_list_3-0{list-style-type:none}ul.lst-kix_list_1-7{list-style-type:none}.lst-kix_list_3-3>li:before{content:"\0025cf   "}ul.lst-kix_list_3-5{list-style-type:none}ul.lst-kix_list_1-8{list-style-type:none}ul.lst-kix_list_3-6{list-style-type:none}ul.lst-kix_list_1-5{list-style-type:none}ul.lst-kix_list_3-3{list-style-type:none}ul.lst-kix_list_1-6{list-style-type:none}ul.lst-kix_list_3-4{list-style-type:none}.lst-kix_list_3-8>li:before{content:"\0025a0   "}.lst-kix_list_4-0>li:before{content:"\0025cf   "}.lst-kix_list_4-1>li:before{content:"\0025cb   "}.lst-kix_list_3-6>li:before{content:"\0025cf   "}.lst-kix_list_3-7>li:before{content:"\0025cb   "}.lst-kix_list_4-4>li:before{content:"\0025cb   "}.lst-kix_list_4-3>li:before{content:"\0025cf   "}.lst-kix_list_4-5>li:before{content:"\0025a0   "}.lst-kix_list_4-2>li:before{content:"\0025a0   "}.lst-kix_list_4-6>li:before{content:"\0025cf   "}.lst-kix_list_4-8>li:before{content:"\0025a0   "}.lst-kix_list_4-7>li:before{content:"\0025cb   "}ul.lst-kix_list_4-8{list-style-type:none}ul.lst-kix_list_4-6{list-style-type:none}ul.lst-kix_list_2-8{list-style-type:none}ul.lst-kix_list_4-7{list-style-type:none}ul.lst-kix_list_4-0{list-style-type:none}ul.lst-kix_list_2-2{list-style-type:none}ul.lst-kix_list_4-1{list-style-type:none}.lst-kix_list_1-0>li:before{content:"\0025cf   "}ul.lst-kix_list_2-3{list-style-type:none}ul.lst-kix_list_2-0{list-style-type:none}ul.lst-kix_list_2-1{list-style-type:none}ul.lst-kix_list_4-4{list-style-type:none}ul.lst-kix_list_2-6{list-style-type:none}ul.lst-kix_list_4-5{list-style-type:none}.lst-kix_list_1-1>li:before{content:"\0025cb   "}.lst-kix_list_1-2>li:before{content:"\0025a0   "}ul.lst-kix_list_2-7{list-style-type:none}ul.lst-kix_list_4-2{list-style-type:none}ul.lst-kix_list_2-4{list-style-type:none}ul.lst-kix_list_4-3{list-style-type:none}ul.lst-kix_list_2-5{list-style-type:none}.lst-kix_list_1-3>li:before{content:"\0025cf   "}.lst-kix_list_1-4>li:before{content:"\0025cb   "}.lst-kix_list_1-7>li:before{content:"\0025cb   "}.lst-kix_list_1-5>li:before{content:"\0025a0   "}.lst-kix_list_1-6>li:before{content:"\0025cf   "}li.li-bullet-0:before{margin-left:-18pt;white-space:nowrap;display:inline-block;min-width:18pt}.lst-kix_list_2-0>li:before{content:"\0025cf   "}.lst-kix_list_2-1>li:before{content:"\0025cb   "}.lst-kix_list_1-8>li:before{content:"\0025a0   "}.lst-kix_list_2-2>li:before{content:"\0025a0   "}.lst-kix_list_2-3>li:before{content:"\0025cf   "}ol{margin:0;padding:0}table td,table th{padding:0}.c15{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:justify;padding-right:0pt}.c3{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c19{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:center;padding-right:0pt}.c1{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;padding-bottom:0pt;line-height:1.1500000000000001;border-right-color:#000000;border-top-style:solid;margin-left:36pt;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c16{-webkit-text-decoration-skip:none;color:#000000;font-weight:700;text-decoration:underline;vertical-align:baseline;text-decoration-skip-ink:none;font-family:"Arial";font-style:normal}.c6{background-color:#aafeff;color:#5f5bcd;font-weight:700;text-decoration:none;vertical-align:baseline;font-size:18pt;font-family:"Arial";font-style:normal}.c7{color:#a9a9a9;font-weight:700;text-decoration:none;vertical-align:baseline;font-size:18pt;font-family:"Arial";font-style:normal}.c5{color:#000000;font-weight:700;text-decoration:none;vertical-align:baseline;font-size:16.5pt;font-family:"Arial";font-style:normal}.c11{color:#000000;font-weight:700;text-decoration:none;vertical-align:baseline;font-size:30pt;font-family:"Arial";font-style:normal}.c2{color:#000000;font-weight:700;text-decoration:none;vertical-align:baseline;font-size:14.5pt;font-family:"Arial";font-style:normal}.c8{color:#000000;font-weight:400;text-decoration:none;vertical-align:baseline;font-size:16.5pt;font-family:"Arial";font-style:normal}.c0{color:#000000;font-weight:400;text-decoration:none;vertical-align:baseline;font-size:11pt;font-family:"Arial";font-style:normal}.c22{padding-top:0pt;padding-bottom:8pt;line-height:1.1500000000000001;orphans:2;widows:2;text-align:left}.c10{color:#000000;font-weight:400;text-decoration:none;vertical-align:baseline;font-family:"Arial";font-style:normal}.c17{padding-top:0pt;padding-bottom:0pt;line-height:1.1500000000000001;orphans:2;widows:2;text-align:left}.c9{-webkit-text-decoration-skip:none;color:#1155cc;font-weight:700;text-decoration:underline;text-decoration-skip-ink:none}.c12{background-color:#ffffff;max-width:468pt;padding:72pt 72pt 72pt 72pt}.c21{vertical-align:baseline;font-family:"Arial";font-style:normal}.c18{font-size:13.5pt;color:#ffffff;font-weight:700}.c13{padding:0;margin:0}.c14{color:inherit;text-decoration:inherit}.c4{font-size:14.5pt}.c20{height:11pt}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;font-style:italic;orphans:2;widows:2;text-align:left}</style></head><body class="c12 doc-content"><h1 class="c19" id="h.gjdgxs"><span class="c11">K&#305;l&#305;&ccedil; Sekizlisi</span></h1><h2 class="c19" id="h.30j0zll"><span class="c7">Kendi kendine dayat&#305;lan k&#305;s&#305;tlama</span></h2><p class="c22"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 275.00px; height: 468.00px;"><img alt="" src="images/image1.png" style="width: 275.00px; height: 468.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c15"><span class="c2">Say&#305;sal De&#287;eri: &nbsp;8</span></p><p class="c15"><span class="c2">Elementi: &nbsp;Hava</span></p><p class="c15"><span class="c4 c9"><a class="c14" href="https://www.google.com/url?q=https://www.tarotmatik.com/tarot-fali/tarot-fali-kilic-sekizlisi-duz&amp;sa=D&amp;source=editors&amp;ust=1731101919409301&amp;usg=AOvVaw1TAdoEGje-beEmOxgUo5_g">Tarot fal kart&#305; olarak anlam&#305; i&ccedil;in t&#305;klay&#305;n</a></span></p><p class="c15"><span class="c4 c16">&#8203;</span></p><p class="c15"><span class="c2">Temalar&#305;:</span></p><p class="c15"><span class="c2">&#8203;</span></p><p class="c3"><span class="c2">D&uuml;z:</span></p><p class="c3"><span class="c10 c4">&#8203;</span></p><ul class="c13 lst-kix_list_4-0 start"><li class="c1 li-bullet-0"><span class="c4">Ku&#351;at&#305;lmak</span></li><li class="c1 li-bullet-0"><span class="c4">Enerji yitimi</span></li><li class="c1 li-bullet-0"><span class="c4">G&ouml;n&uuml;ll&uuml; esaret</span></li><li class="c1 li-bullet-0"><span class="c4">Kurban zihniyeti</span></li><li class="c1 li-bullet-0"><span class="c4">&#304;zolasyon ya da hapis</span></li><li class="c1 li-bullet-0"><span class="c4">&Ouml;zg&uuml;rl&uuml;&#287;&uuml;n k&#305;s&#305;tlanmas&#305;</span></li><li class="c1 li-bullet-0"><span class="c4">&Ccedil;&#305;k&#305;&#351; yollar&#305;n&#305;n t&uuml;kenmesi</span></li><li class="c1 li-bullet-0"><span class="c4">Kendini &ccedil;aresiz hissetmek</span></li><li class="c1 li-bullet-0"><span class="c4">Yard&#305;m eline muhta&ccedil; olmak</span></li><li class="c1 li-bullet-0"><span class="c4">Hayat&#305;n kontrol&uuml;n&uuml; kaybetmek</span></li><li class="c1 li-bullet-0"><span class="c4">T&uuml;m &ccedil;&#305;k&#305;&#351; yollar&#305;n&#305;n kapanmas&#305;</span></li></ul><p class="c3"><span class="c4 c10">&nbsp;</span></p><p class="c3"><span class="c2">Ters:</span></p><p class="c3"><span class="c10 c4">&#8203;</span></p><ul class="c13 lst-kix_list_2-0 start"><li class="c1 li-bullet-0"><span class="c4">Yeni &ccedil;&ouml;z&uuml;mler</span></li><li class="c1 li-bullet-0"><span class="c4">Yeni bir &ccedil;&#305;k&#305;&#351; yolu</span></li><li class="c1 li-bullet-0"><span class="c4">Yeni bir umut &#305;&#351;&#305;&#287;&#305;</span></li><li class="c1 li-bullet-0"><span class="c4">Esaretin sona ermesi</span></li><li class="c1 li-bullet-0"><span class="c4">Ger&ccedil;e&#287;in fark&#305;na varmak</span></li><li class="c1 li-bullet-0"><span class="c4">Kontrol&uuml; yeniden sa&#287;lamak</span></li><li class="c1 li-bullet-0"><span class="c4">Mahkumun hapisten &ccedil;&#305;kmas&#305;</span></li><li class="c1 li-bullet-0"><span class="c4">Yeniden &ouml;zg&uuml;rl&uuml;&#287;e kavu&#351;mak</span></li><li class="c1 li-bullet-0"><span class="c4">Yeni bir bak&#305;&#351; a&ccedil;&#305;s&#305; kazanmak</span></li><li class="c1 li-bullet-0"><span class="c4">Kurban zihniyetinden kurtulmak</span></li></ul><p class="c3"><span class="c10 c4">&nbsp;</span></p><p class="c3"><span class="c2">Getirdi&#287;i mesajlar:</span></p><p class="c3"><span class="c10 c4">&nbsp;</span></p><p class="c3"><span class="c2">D&uuml;z:</span></p><p class="c3"><span class="c10 c4">&#8203;</span></p><ul class="c13 lst-kix_list_1-0 start"><li class="c1 li-bullet-0"><span class="c4">Bu esaret g&ouml;n&uuml;ll&uuml; esarettir</span></li><li class="c1 li-bullet-0"><span class="c4">Sand&#305;&#287;&#305;n kadar &ccedil;aresiz de&#287;ilsin</span></li><li class="c1 li-bullet-0"><span class="c4">Ger&ccedil;ekleri g&ouml;rmezden geliyorsun</span></li><li class="c1 li-bullet-0"><span class="c4">Her &#351;ey &uuml;st&uuml;ne &uuml;st&uuml;ne geliyor sanki</span></li><li class="c1 li-bullet-0"><span class="c4">Sen g&ouml;remesen de bir &ccedil;&#305;k&#305;&#351; yolu var</span></li><li class="c1 li-bullet-0"><span class="c4">Hi&ccedil;bir &ccedil;aba sarf etmezsen hi&ccedil;bir sonu&ccedil; alamazs&#305;n</span></li><li class="c1 li-bullet-0"><span class="c4">Art&#305;k hayat&#305;n hakk&#305;ndaki kararlar&#305; kendin vermelisin</span></li><li class="c1 li-bullet-0"><span class="c4">Hayat arabanda &#351;of&ouml;r koltu&#287;unda ba&#351;kalar&#305; oturuyor</span></li><li class="c1 li-bullet-0"><span class="c4">Ortada engel falan yok engeller sadece senin kafanda</span></li><li class="c1 li-bullet-0"><span class="c4">Ba&#351;aramayaca&#287;&#305;m diye ba&#351;lad&#305;&#287;&#305;ndan ba&#351;aram&#305;yorsun</span></li><li class="c1 li-bullet-0"><span class="c4">Bir yard&#305;m eline muhta&ccedil; de&#287;ilsin bu durumdan kendin de &ccedil;&#305;kabilirsin</span></li></ul><p class="c3"><span class="c10 c4">&nbsp;</span></p><p class="c3"><span class="c2">Ters:</span></p><p class="c3"><span class="c10 c4">&#8203;</span></p><ul class="c13 lst-kix_list_3-0 start"><li class="c1 li-bullet-0"><span class="c4">D&uuml;&#351;manlar &ccedil;ekildiler</span></li><li class="c1 li-bullet-0"><span class="c4">Engeller ortadan kalkt&#305;</span></li><li class="c1 li-bullet-0"><span class="c4">Kimseye muhta&ccedil; de&#287;ilsin</span></li><li class="c1 li-bullet-0"><span class="c4">Bu esarete bir son ver art&#305;k</span></li><li class="c1 li-bullet-0"><span class="c4">Bekledi&#287;in yard&#305;m eli gelmi&#351;</span></li><li class="c1 li-bullet-0"><span class="c4">Yeni bir hamle yapman&#305;n tam zaman&#305;</span></li><li class="c1 li-bullet-0"><span class="c4">Kendi hayat&#305;nla ilgili kararlar&#305; kendin ver</span></li><li class="c1 li-bullet-0"><span class="c4">Yeni &ccedil;&ouml;z&uuml;mler ve &ccedil;&#305;k&#305;&#351; yollar&#305; ortaya &ccedil;&#305;km&#305;&#351;</span></li><li class="c1 li-bullet-0"><span class="c4">&#304;&ccedil;inde bulundu&#287;un durumu daha iyi analiz etmelisin</span></li><li class="c1 li-bullet-0"><span class="c4">Daha &ouml;nce ba&#351;ar&#305;s&#305;z oldu&#287;un &#351;eyi bir daha dene bu sefer ba&#351;aracaks&#305;n</span></li></ul><h1 class="c3" id="h.1fob9te"><span class="c5">K&#305;l&#305;&ccedil; Sekizlisi Ki&#351;ilik Analizi ve Di&#287;er &Ouml;zellikleri:</span></h1><p class="c3"><span class="c8">&nbsp;</span></p><p class="c3"><span class="c5">D&uuml;z:</span></p><p class="c3"><span class="c5">&#8203;</span></p><p class="c3"><span class="c5">Utanga&ccedil;, tutuk, esir, tembel, korkak, mutsuz, hareketsiz, umutsuz, engelli, ma&#287;dur, &ccedil;aresiz, s&#305;n&#305;rl&#305;, kontroll&uuml;, zay&#305;f, &ouml;z g&uuml;veni eksik, karars&#305;z, cezaland&#305;r&#305;lm&#305;&#351;, mahkum, teslim olmu&#351;, k&ouml;le, t&uuml;m se&ccedil;enekleri t&uuml;ketmi&#351;, hapishanede, &ccedil;&#305;kmazda, i&ccedil;ine kapal&#305;, esaret alt&#305;nda, hayat&#305;n&#305;n kontrol&uuml;n&uuml; kaybetmi&#351;, ba&#351;aramayaca&#287;&#305;na inanm&#305;&#351;, ku&#351;at&#305;lm&#305;&#351;, enerjisini yitirmi&#351;, izin alamayan, kurban zihniyetinde, yard&#305;ma muhta&ccedil;, ekonomik &ouml;zg&uuml;rl&uuml;&#287;&uuml; olmayan, ba&#351;kas&#305;n&#305;n eline bakan, eli mahkum, hayat&#305; engellerle dolu, d&uuml;&#351;man&#305; bol, kendisine bir &#351;ey zorla dayat&#305;lm&#305;&#351;, ka&ccedil;mak isteyip ka&ccedil;amayan, hayat&#305; durma noktas&#305;na gelmi&#351;, kurallar alt&#305;nda ezilmi&#351;, elleri kollar&#305; ba&#287;l&#305;, her hareketi izlenen, her hareketi kay&#305;t alt&#305;nda, &ccedil;&ouml;z&uuml;m bulamayan.</span></p><p class="c3"><span class="c5">&nbsp;</span></p><p class="c3"><span class="c5">Ters:</span></p><p class="c3"><span class="c5">&#8203;</span></p><p class="c3"><span class="c5">&Ouml;zg&uuml;r, umutlu, zihni berrak, y&ouml;n&uuml; belli, kararl&#305;, &ccedil;&ouml;z&uuml;m bulmu&#351;, k&ouml;lelikten kurtulmu&#351;, hayat&#305;n&#305;n kontrol&uuml;n&uuml; tekrar eline alm&#305;&#351;, ba&#351;araca&#287;&#305;na inanan, tekrar pozitif hisseden, korkular&#305;ndan ar&#305;nm&#305;&#351;, engelleri a&#351;m&#305;&#351;, s&#305;n&#305;rlar&#305;ndan ar&#305;n&#305;&#351;, sorunlar&#305;n&#305; halletmi&#351;, depresyondan &ccedil;&#305;km&#305;&#351;, &ouml;zg&uuml;rl&uuml;&#287;&uuml;ne kavu&#351;mu&#351;, hapisten yeni &ccedil;&#305;km&#305;&#351;, ellerinin ba&#287;&#305; &ccedil;&ouml;z&uuml;lm&uuml;&#351;, nihayet i&ccedil;inde bulundu&#287;u &ccedil;&#305;kmazdan &ccedil;&#305;km&#305;&#351;, bekledi&#287;i yard&#305;m&#305; alm&#305;&#351;, zorluklar&#305;n &uuml;stesinden gelmi&#351;, izin alm&#305;&#351;, kendi ayaklar&#305; &uuml;zerinde durmaya ba&#351;lam&#305;&#351;, ekonomik &ouml;zg&uuml;rl&uuml;&#287;&uuml;ne kavu&#351;mu&#351;, d&uuml;&#351;manlar&#305;n&#305; yenmi&#351;, ger&ccedil;e&#287;in fark&#305;na varm&#305;&#351;, s&#305;n&#305;rlar&#305;ndan ar&#305;nm&#305;&#351;, &ccedil;&#305;k&#305;&#351; yolunu nihayet bulmu&#351;.</span></p><p class="c3 c20"><span class="c5"></span></p><h1 class="c3" id="h.3znysh7"><span class="c5">K&#305;l&#305;&ccedil; Sekizlisi Anlam&#305;:</span></h1><p class="c3"><span class="c8">&#8203;</span></p><p class="c3"><span class="c8">K&#305;l&#305;&ccedil; sekizlisi kart&#305;nda g&ouml;zleri ba&#287;l&#305; bir kad&#305;n &ccedil;evresi k&#305;l&#305;&ccedil;larla ku&#351;at&#305;lm&#305;&#351; bir &#351;ekilde elleri arkas&#305;nda ba&#287;l&#305; ayakta durmakta. Karttaki kad&#305;n d&#305;&#351;ar&#305;dan gelecek bir yard&#305;m&#305; beklercesine hi&ccedil;bir &ccedil;aba g&ouml;stermeden beklemektedir. Bu kartta t&uuml;m hapis ve muhafaza g&ouml;revini 8 k&#305;l&#305;&ccedil; yapmaktad&#305;r. G&ouml;ky&uuml;z&uuml;n&uuml;n gri ve bulutlu olmas&#305; karttaki umutsuzlu&#287;u g&ouml;sterir gibi dursa da karta biraz daha dikkatli bakt&#305;&#287;&#305;m&#305;zda kad&#305;n&#305;n bulundu&#287;u durumdan &ccedil;&#305;k&#305;&#351;&#305;n&#305;n biraz zor fakat imkans&#305;z olmad&#305;&#287;&#305;n&#305; anlayabiliriz. K&#305;l&#305;&ccedil; Sekizlisindeki k&#305;s&#305;tlanma hissi asl&#305;nda var olmayan fakat kad&#305;n taraf&#305;ndan hissedilen bir duygu ve alg&#305; yan&#305;lmas&#305;d&#305;r. K&#305;l&#305;&ccedil; serisi zihnin temsilcisidir bu y&uuml;zden kartta kad&#305;n&#305; &ccedil;evreleyen 8 k&#305;l&#305;&ccedil; asl&#305;nda fiziksel aleme ait de&#287;ildirler. Bu k&#305;l&#305;&ccedil;lar sadece zihin &uuml;r&uuml;n&uuml; k&#305;l&#305;&ccedil;lard&#305;r.</span></p><p class="c3"><span class="c8">&#8203;</span></p><p class="c3"><span class="c8">K&#305;l&#305;&ccedil; Sekizlisi d&uuml;&#351;&uuml;ncelerimiz ve bak&#305;&#351; a&ccedil;&#305;m&#305;zla kendimizi kapana k&#305;s&#305;lm&#305;&#351; hissetti&#287;imizde beliren kartt&#305;r. Hapis ve muhafaza g&ouml;revini yapan k&#305;l&#305;&ccedil;lar asl&#305;nda bizi engelleyen d&uuml;&#351;&uuml;nce bloklar&#305; ve bilin&ccedil;alt&#305;m&#305;z&#305;n en derinlerinde yerle&#351;mi&#351; olan &ccedil;ekirdek inan&ccedil;lar&#305;n simgesidir. Kart&#305; g&ouml;ren ki&#351;i ba&#351;aramayaca&#287;&#305;na o kadar inanm&#305;&#351;t&#305;r ki bu inanm&#305;&#351;l&#305;&#287;&#305; sonucu olarak ba&#351;ar&#305;s&#305;zl&#305;ktan ba&#351;ka bir sonu&ccedil; almayacakt&#305;r. Kad&#305;n&#305;n g&ouml;zlerinin kapal&#305; olmas&#305; asl&#305;nda alg&#305; yan&#305;lmas&#305; ve ger&ccedil;ekten olup bitenlerin g&ouml;r&uuml;lememesinin de simgesidir. Bu kart&#305; g&ouml;ren ki&#351;i genellikle kendini g&uuml;&ccedil;s&uuml;z ve aciz g&ouml;r&uuml;r. Saplanm&#305;&#351; oldu&#287;u bu &ccedil;aresizlik zihniyetinden &ccedil;&#305;k&#305;&#351;&#305;n ilk ad&#305;m&#305; asl&#305;nda i&ccedil;inde bulundu&#287;u bu alg&#305; yan&#305;lmas&#305;n&#305;n fark&#305;na varmas&#305;d&#305;r.</span></p><p class="c3"><span class="c8">&#8203;</span></p><p class="c3"><span class="c8">Bu kart i&ccedil;inde bulundu&#287;umuz kurban zihniyetine i&#351;aret eder. Ya&#351;ad&#305;&#287;&#305;m&#305;z bir durumda yapabilecek hi&ccedil;bir &#351;eyimiz yokmu&#351;&ccedil;as&#305;na hareketsiz ve &ccedil;aba sarf etmeden sadece ba&#351;kalar&#305;ndan gelecek hamlelere ve yard&#305;ma muhta&ccedil; bir hayat s&uuml;rd&uuml;&#287;&uuml;m&uuml;zde &ccedil;ok&ccedil;a kar&#351;&#305;la&#351;&#305;r&#305;z K&#305;l&#305;&ccedil; Sekizlisiyle. Bu kart&#305; g&ouml;ren ki&#351;i hayat&#305;n&#305;n kontrol&uuml;n&uuml;n kendi ellerinde oldu&#287;una hen&uuml;z inanamam&#305;&#351; ki&#351;idir. &Ccedil;&uuml;nk&uuml; kad&#305;n&#305;n g&ouml;z&uuml;n&uuml;n ve ellerinin ba&#287;&#305;n&#305; &ccedil;&ouml;zmesi ve o k&#305;l&#305;&ccedil;lar&#305;n i&ccedil;inden &ccedil;&#305;kmas&#305; biraz &ccedil;aba gerektiren bir i&#351; de olsa imkans&#305;z de&#287;ildir. Fakat kad&#305;n yine de i&ccedil;inde bulundu&#287;u durumdan &ccedil;&#305;kamayaca&#287;&#305;na kendini inand&#305;rm&#305;&#351; ve bu durumdan &ccedil;&#305;kmak i&ccedil;in emek sarf etmemektedir.</span></p><p class="c3"><span class="c8">&#8203;</span></p><p class="c3"><span class="c8">K&#305;l&#305;&ccedil; Sekizlisinin k&#305;l&#305;&ccedil;lar&#305; hayat&#305;m&#305;z&#305; ku&#351;atan fakat a&#351;&#305;lmas&#305; m&uuml;mk&uuml;n engellerin simgesidir. Bu kart belirdi&#287;inde &ouml;zg&uuml;rl&uuml;k alan&#305;m&#305;z ve hareketlerimiz k&#305;s&#305;tlanm&#305;&#351;t&#305;r fakat yine de bu durumdan kurtulmak zor da olsa m&uuml;mk&uuml;nd&uuml;r. Bazen bu k&#305;l&#305;&ccedil;lar sadece kendi kafam&#305;zda tasarlad&#305;&#287;&#305;m&#305;z asl&#305;nda var olmayan engellere de i&#351;aret edebilir. Bu kart&#305; g&ouml;ren ki&#351;i kar&#351;&#305;la&#351;t&#305;&#287;&#305; engellere bir g&ouml;z atmal&#305; ve asl&#305;nda ger&ccedil;ekten bu engellerin a&#351;&#305;lamayacak olup olmad&#305;klar&#305;n&#305; tekrar sorgulamal&#305;d&#305;r.</span></p><p class="c3"><span class="c8">&#8203;</span></p><p class="c3"><span class="c8">Bu kart ayn&#305; zamanda ki&#351;inin olaya genel bir bak&#305;&#351; yapamad&#305;&#287;&#305;na kar&#351;&#305; uyar&#305;d&#305;r. Kad&#305;n&#305;n g&ouml;zlerinin ba&#287;l&#305; olmas&#305; baz&#305; ger&ccedil;ekleri g&ouml;remedi&#287;i ya da i&ccedil;inde bulundu&#287;u durumu iyi analiz edemedi&#287;inin g&ouml;stergesidir. Bazen ya&#351;ad&#305;&#287;&#305;m&#305;z bir duruma d&#305;&#351;ar&#305;dan bakan ki&#351;iler olay&#305;n esas&#305;n&#305; bizden daha iyi g&ouml;rebilirler ve tavsiyeleri hayat kurtar&#305;c&#305; &ouml;neme sahip olabilir. Bu kart&#305; g&ouml;ren ki&#351;i tavsiyelere ve y&ouml;nlendirmelere a&ccedil;&#305;k olmal&#305;d&#305;r.</span></p><p class="c17"><span class="c18"><a class="c14" href="https://www.google.com/url?q=https://www.tarotika.com/gunluk-tarot-fali&amp;sa=D&amp;source=editors&amp;ust=1731101919416259&amp;usg=AOvVaw3GmgWt60uoHzthaP1TSoOg">TAROT&#304;KA G&Uuml;NL&Uuml;K TAROT FALI</a></span></p><h1 class="c3" id="h.2et92p0"><span class="c5">K&#305;l&#305;&ccedil; Sekizlisinin Temsil Etti&#287;i Ki&#351;i:</span></h1><p class="c3"><span class="c8">&#8203;</span></p><p class="c3"><span class="c8">K&#305;l&#305;&ccedil; Sekizlisinin temsil etti&#287;i ki&#351;i &ccedil;aresiz ve kendini kapana k&#305;st&#305;r&#305;lm&#305;&#351; hisseden bir bireydir. Her ne kadar ya&#351;amakta oldu&#287;u bu durum sadece bir alg&#305; yan&#305;lmas&#305; olsa da onun hayat&#305;n&#305; derinden etkilemektedir. K&#305;l&#305;&ccedil; Sekizlisi K&uuml;&ccedil;&uuml;k arkana serisinin en dura&#287;an kartlar&#305;ndand&#305;r. Bu y&uuml;zden kart&#305; g&ouml;ren ki&#351;i i&ccedil;in hayat durmu&#351; ve her &#351;ey adeta kilitlenmi&#351;tir. Bu ki&#351;inin bekledi&#287;i d&#305;&#351;ardan gelecek bir yard&#305;m eli ve kurtar&#305;lmakt&#305;r. &#304;&ccedil;inde bulundu&#287;u duruma &ccedil;&ouml;z&uuml;m aramaz ve kurtulmak i&ccedil;in &ccedil;abalamaz. K&#305;l&#305;&ccedil; Sekizlisinde g&ouml;r&uuml;len ve kad&#305;n&#305; &ccedil;evreleyen k&#305;l&#305;&ccedil;lar asl&#305;nda sadece d&uuml;&#351;&uuml;nce kal&#305;plar&#305;d&#305;r.</span></p><p class="c3"><span class="c8">&#8203;</span></p><p class="c3"><span class="c8">K&#305;l&#305;&ccedil; Sekizlisinin temsil etti&#287;i ki&#351;i ayn&#305; zamanda bir al&#305;&#351;kanl&#305;k d&ouml;ng&uuml;s&uuml;ne saplanm&#305;&#351;t&#305;r. Ayn&#305; &#351;eyleri yapt&#305;&#287;&#305; i&ccedil;in hep ayn&#305; sonu&ccedil;lar&#305; ald&#305;&#287;&#305;ndan kendisi i&ccedil;in in&#351;a etti&#287;i o k&uuml;&ccedil;&uuml;k ya&#351;am d&ouml;ng&uuml;s&uuml; i&ccedil;erisinde d&ouml;ner dolan&#305;r. Hayat&#305;na de&#287;i&#351;im girmesi i&ccedil;in de&#287;i&#351;imin kendisi taraf&#305;ndan ba&#351;lat&#305;lmas&#305; gerekti&#287;ini anlamas&#305; gerekmektedir. Her g&uuml;n ayn&#305; &#351;eyleri yapmak, ayn&#305; yerlere gitmek, ayn&#305; ortamlar ve ayn&#305; ki&#351;ilerin can s&#305;k&#305;c&#305;l&#305;&#287;&#305; sonucunda bu ki&#351;i d&#305;&#351;ar&#305;daki d&uuml;nyadan kopuk bir hayat ya&#351;amaya ba&#351;lam&#305;&#351;t&#305;r. D&uuml;nya ki&#351;inin alg&#305;lad&#305;&#287;&#305;ndan daha b&uuml;y&uuml;k ve daha f&#305;rsatlarla doludur fakat k&#305;s&#305;r d&ouml;ng&uuml;ye saplanm&#305;&#351; olan birey bu f&#305;rsatlar&#305; g&ouml;remez.</span></p><p class="c3"><span class="c8">&#8203;</span></p><p class="c3"><span class="c8">K&#305;l&#305;&ccedil; Sekizlisinin temsil etti&#287;i ki&#351;i ayn&#305; zamanda mekan de&#287;i&#351;ikli&#287;i yapmakta zorlanan bir bireydir. Ya&#351;an&#305;lan sorun sadece 8 k&#305;l&#305;c&#305;n hapsetti&#287;i o ufac&#305;k alanda yani ki&#351;inin kendi i&ccedil;in in&#351;a etti&#287;i k&uuml;&ccedil;&uuml;k d&uuml;nyas&#305;nda ya&#351;anmaktad&#305;r ve o k&uuml;&ccedil;&uuml;k alandan &ccedil;&#305;k&#305;p mekan de&#287;i&#351;ikli&#287;i yapt&#305;&#287;&#305;nda ve g&ouml;zlerini a&ccedil;t&#305;&#287;&#305;nda kart&#305;n sahibi asl&#305;nda i&ccedil;inde bulundu&#287;u d&uuml;nyan&#305;n ne kadar g&uuml;zel ve renkli oldu&#287;unu g&ouml;rebilecektir. Ya&#351;anan sorunlar i&ccedil;inde bulunulan mekan terk edildi&#287;inde orada kalacak ve ki&#351;i ile gelmeyecektir.</span></p><p class="c3"><span class="c8">&#8203;</span></p><p class="c3"><span class="c8">K&#305;l&#305;&ccedil; Sekizlisi ters belirdi&#287;inde temsil etti&#287;i ki&#351;i karanl&#305;ktan &ccedil;&#305;km&#305;&#351;, g&ouml;zleri a&ccedil;&#305;lm&#305;&#351; ve problemi bir mekan&#305; nihayet terk etmek i&ccedil;in ilk ad&#305;m&#305; atm&#305;&#351; bir bireydir. Kart d&uuml;z belirdi&#287;inde g&ouml;zleri ba&#287;l&#305; ve k&#305;l&#305;&ccedil;larla ku&#351;at&#305;lm&#305;&#351; alanda kendini hapsolmu&#351; hisseden kad&#305;n kart ters belirdi&#287;inde t&uuml;m s&#305;n&#305;r ve engellerin yok oldu&#287;unu yava&#351; yava&#351; hissetmeye ba&#351;layacakt&#305;r. Ters K&#305;l&#305;&ccedil; Sekizlisi umut &#305;&#351;&#305;&#287;&#305;n&#305; ruhunun derinliklerinde hisseden bir bireydir. Bu y&uuml;zden bazen hapisten ya da kapal&#305; bir alandan &ccedil;&#305;k&#305;p kurtulan bir ki&#351;iyi ya da b&uuml;y&uuml;k bir sorunu &ccedil;&ouml;zerek atlatan bir ki&#351;iyi de temsil edebilir.&#8203;</span></p><h1 class="c3" id="h.tyjcwt"><span class="c5">K&#305;l&#305;&ccedil; Sekizlisi Ters:</span></h1><p class="c3"><span class="c8">&nbsp;</span></p><p class="c3"><span class="c8">K&#305;l&#305;&ccedil; Sekizlisi ters belirdi&#287;inde var oldu&#287;unu sand&#305;&#287;&#305;m&#305;z baz&#305; engellerin art&#305;k olmad&#305;&#287;&#305;na i&#351;arettir. Ge&ccedil;mi&#351;te deneyip ba&#351;aramad&#305;&#287;&#305;m&#305;z &#351;eyleri bug&uuml;n denedi&#287;imizde ba&#351;armam&#305;z m&uuml;mk&uuml;nd&uuml;r &ccedil;&uuml;nk&uuml; bug&uuml;n ba&#351;ka bir g&uuml;nd&uuml;r ve ya&#351;anan durumda de&#287;i&#351;imler olmu&#351;tur. K&#305;l&#305;&ccedil; Sekizlisini ters g&ouml;ren ki&#351;i engel olarak g&ouml;rd&uuml;&#287;&uuml; &#351;eylerin asl&#305;nda engel olmad&#305;&#287;&#305;n&#305;n fark&#305;na mutlaka varacakt&#305;r. Ba&#351;ar&#305; i&ccedil;in yeni hamleler yap&#305;lmas&#305; &#351;artt&#305;r. Fakat kart&#305; ters g&ouml;ren ki&#351;i hala bu engellerin var olduklar&#305;n&#305; d&uuml;&#351;&uuml;n&uuml;yor olabilir. Bu alg&#305; yan&#305;lmas&#305;ndan bir an &ouml;nce &ccedil;&#305;kmakta fayda vard&#305;r.</span></p><p class="c3"><span class="c8">&nbsp;</span></p><p class="c3"><span class="c8">K&#305;l&#305;&ccedil; Sekizlisi d&uuml;z belirdi&#287;inde yere saplanm&#305;&#351; 8 k&#305;l&#305;&ccedil; ters d&ouml;nerek yerlerinden &ccedil;&#305;kmaya ba&#351;larlar. Bu y&uuml;zden ters K&#305;l&#305;&ccedil; Sekizlisi var olan problemlerin ve ki&#351;inin sadece kendi zihni taraf&#305;ndan koydu&#287;u engellerin birer birer ortadan kalkaca&#287;&#305; ve durumda &ouml;nemli de&#287;i&#351;meler ya&#351;anaca&#287;&#305; bir s&uuml;rece giri&#351;i m&uuml;jdeler. K&uuml;&ccedil;&uuml;c&uuml;k bir alanda ve k&#305;s&#305;r d&ouml;ng&uuml;ye saplanm&#305;&#351; olan ki&#351;i i&ccedil;in &ouml;zg&uuml;rl&uuml;k vakti gelmi&#351;tir. Bu y&uuml;zden bu kart baz&#305;lar&#305; i&ccedil;in hapisten &ccedil;&#305;k&#305;&#351;, kapal&#305; bir ortamdan &ccedil;&#305;k&#305;&#351; ya da i&ccedil;inde bulundu&#287;u b&uuml;y&uuml;k bir sorunu terk edi&#351; anlam&#305; ile y&uuml;kl&uuml; olabilir.</span></p><p class="c3"><span class="c8">&nbsp;</span></p><h1 class="c3" id="h.3dy6vkm"><span class="c5">K&#305;l&#305;&ccedil; Sekizlisi A&#351;k:</span></h1><p class="c3"><span class="c8">&nbsp;</span></p><p class="c3"><span class="c8">K&#305;l&#305;&ccedil; Sekizlisi a&#351;k hayat&#305;m&#305;zda sorunlarla ve engellerle bo&#287;u&#351;tu&#287;umuz zamanlarda beliren bir kartt&#305;r. A&#351;k hanesinde belirdi&#287;inde K&#305;l&#305;&ccedil; Sekizlisinin alt&#305;n&#305; &ccedil;izdi&#287;i sorunlar&#305;n asl&#305;nda ki&#351;inin kendi zihni taraf&#305;ndan yarat&#305;lm&#305;&#351; sorunlar oldu&#287;unun bilinmesi &#351;artt&#305;r. Ki&#351;i d&uuml;&#351;&uuml;nce tarz&#305;n&#305; de&#287;i&#351;tirdi&#287;inde sorunlar da ortadan kalkacakt&#305;r. A&#351;kta a&#351;&#305;r&#305; kuralc&#305;l&#305;k ya da sadece kendi kurallar&#305;na g&ouml;re ili&#351;kiyi &#351;ekillendirmeye &ccedil;al&#305;&#351;mak ili&#351;kiyi bir u&ccedil;uruma s&uuml;r&uuml;kleyece&#287;inden bu tutum bir an &ouml;nce terk edilmelidir.</span></p><p class="c3"><span class="c8">&nbsp;</span></p><p class="c3"><span class="c8">K&#305;l&#305;&ccedil; Sekizlisi a&#351;k hanesinde ters belirdi&#287;inde sorunlar&#305;n ortadan kalkmas&#305; ve durumda de&#287;i&#351;ime i&#351;arettir. D&uuml;z belirdi&#287;inde k&#305;s&#305;tlamalar, kurallar ve s&#305;n&#305;rland&#305;r&#305;lmalar&#305;n alt&#305;n&#305; &ccedil;izen K&#305;l&#305;&ccedil; Sekizlisi ters belirdi&#287;inde tam anlam&#305;yla bir &ouml;zg&uuml;rl&uuml;k kart&#305;d&#305;r. A&#351;k hayat&#305;nda ki&#351;iyi s&#305;n&#305;rland&#305;ran ve engelleyen her &#351;ey ortadan kalkacakt&#305;r. Bazen bu sadece al&#305;nan bir karar ya da farkl&#305; bir bak&#305;&#351; a&ccedil;&#305;s&#305;n&#305;n benimsenmesinden dolay&#305; da olabilir. &#350;u andan itibaren her &#351;ey &ccedil;ok daha farkl&#305; olacakt&#305;r.</span></p><h1 class="c3" id="h.1t3h5sf"><span class="c5">K&#305;l&#305;&ccedil; Sekizlisi Kariyer:</span></h1><p class="c3"><span class="c8">&nbsp;</span></p><p class="c3"><span class="c8">K&#305;l&#305;&ccedil; Sekizlisini kariyer hanesinde g&ouml;ren kendini i&#351; hayat&#305;nda kapana k&#305;s&#305;lm&#305;&#351; gibi hisseder. Bu kart engellerle ku&#351;at&#305;lm&#305;&#351; olman&#305;n temsilcisi olsa da esas&#305;nda ki&#351;inin engel olarak alg&#305;lad&#305;&#287;&#305; her &#351;ey kendi zihni taraf&#305;ndan yarat&#305;lm&#305;&#351; d&uuml;&#351;&uuml;nce kal&#305;plar&#305;ndan ba&#351;ka bir &#351;ey de&#287;ildir. Kart&#305;n sahibi bu &ccedil;ekirdek d&uuml;&#351;&uuml;nceleri de&#287;i&#351;tirdi&#287;i ya da att&#305;&#287;&#305; zaman i&#351; hayat&#305;nda d&uuml;zelmeler cereyan edecektir. Sorun i&#351; hayat&#305;n&#305;n kendisinde de&#287;il ki&#351;inin i&ccedil;inde kapal&#305; kald&#305;&#287;&#305; al&#305;&#351;kanl&#305;k d&ouml;ng&uuml;s&uuml;ndedir. Her g&uuml;n ayn&#305; &#351;eylerin yap&#305;lmas&#305; ayn&#305; sonu&ccedil;lar&#305; do&#287;urmakta ve bu k&#305;s&#305;r d&ouml;ng&uuml;den bir t&uuml;rl&uuml; &ccedil;&#305;k&#305;lmamaktad&#305;r. &#304;&ccedil;inde bulundu&#287;u soruna &ccedil;are arayan ki&#351;i bunu i&ccedil; d&uuml;nyas&#305;nda aramal&#305;d&#305;r.</span></p><p class="c3"><span class="c8">&nbsp;</span></p><p class="c3"><span class="c8">Kariyer hanesinde beliren ters K&#305;l&#305;&ccedil; Sekizlisi i&#351;le ilgili kendimizi daha &ouml;zg&uuml;r hissedece&#287;imiz ve engellerden ar&#305;nm&#305;&#351; bir d&ouml;neme giri&#351;in m&uuml;jdecisidir. Bu kart d&uuml;z belirdi&#287;inde yere saplanm&#305;&#351; 8 k&#305;l&#305;&ccedil; ters belirdi&#287;inde teker teker yere d&uuml;&#351;meye ba&#351;layacakt&#305;r. Bu y&uuml;zden K&#305;l&#305;&ccedil; Sekizlisi i&#351;le ilgili sorunlar&#305;n hi&ccedil;bir d&#305;&#351; etki olmaks&#305;z&#305;n zaman&#305;n ak&#305;&#351;&#305;yla kendili&#287;inden ortadan kalkaca&#287;&#305;na ve kart sahibi i&ccedil;in daha &ouml;zg&uuml;r bir s&uuml;recin ba&#351;layaca&#287;&#305;n&#305; m&uuml;jdeler. Farkl&#305; bir bak&#305;&#351; a&ccedil;&#305;s&#305;na sahip olmak ya da art&#305;k ger&ccedil;eklerin fark&#305;na varmak da i&#351;le ilgili yenilikleri beraberinde getirecektir.</span></p><p class="c3"><span class="c8">&nbsp;</span></p><h1 class="c3" id="h.4d34og8"><span class="c5">K&#305;l&#305;&ccedil; Sekizlisi Para:</span></h1><p class="c3"><span class="c8">&nbsp;</span></p><p class="c3"><span class="c8">K&#305;l&#305;&ccedil; Sekizlisi para hanesinde maddi sorumluluklar&#305;m&#305;z&#305;n dayan&#305;lmaz boyutlara gelmesine i&#351;aret eder. Bu kart bazen parasal konularda kendimizi ku&#351;at&#305;lm&#305;&#351; ve &ccedil;&#305;k&#305;&#351; yolu bulamad&#305;&#287;&#305;m&#305;zda belirir. Hareket alan&#305;m&#305;z ve maddi &ouml;zg&uuml;rl&uuml;&#287;&uuml;m&uuml;z s&#305;n&#305;rland&#305;r&#305;lm&#305;&#351; ve d&#305;&#351;ar&#305;dan gelecek maddi yard&#305;ma kendimizi muhta&ccedil; hissedebiliriz. K&#305;l&#305;&ccedil; Sekizlisi bu durumdan &ccedil;&#305;k&#305;&#351;&#305;n m&uuml;mk&uuml;n oldu&#287;unu fakat biraz &ccedil;aba sarf edilmesi gerekti&#287;ini g&ouml;sterir. K&#305;l&#305;&ccedil; Sekizlisinde ki&#351;iyi ku&#351;atan bu k&#305;l&#305;&ccedil;lar asl&#305;nda fiziksel aleme ait de&#287;illerdir. Onlar k&#305;l&#305;&ccedil;lar serisinin yani zihnin temsilcisi olan serinin yerle&#351;tirdi&#287;i k&#305;l&#305;&ccedil;lard&#305;r. Bu y&uuml;zden bu engeller sadece d&uuml;&#351;&uuml;nce kal&#305;plar&#305;d&#305;r.</span></p><p class="c3"><span class="c8">&nbsp;</span></p><p class="c3"><span class="c8">K&#305;l&#305;&ccedil; Sekizlisi para hanesinde ters belirdi&#287;inde parasal konularda kar&#351;&#305;la&#351;t&#305;&#287;&#305;m&#305;z engellerin yava&#351; yava&#351; ortadan kalkaca&#287;&#305;n&#305; m&uuml;jdeler. D&uuml;z belirdi&#287;inde kendini t&uuml;m y&ouml;nlerden ku&#351;at&#305;lm&#305;&#351; ve &ccedil;&#305;kmazda hisseden ki&#351;i kart ters belirdi&#287;inde bu engellerden yava&#351; yava&#351; ar&#305;nmaya ba&#351;layacakt&#305;r. Esas&#305;nda K&#305;l&#305;&ccedil; Sekizlisinin alt&#305;n&#305; &ccedil;izdi&#287;i bu engeller sadece zihinseldir fakat fiziksel alemi parasal anlamda etkilemektedirler. K&#305;sacas&#305; d&uuml;&#351;&uuml;nce tarz&#305; ya da alg&#305;lama bi&ccedil;imi de&#287;i&#351;tirildi&#287;inde ki&#351;i parasal durumunun da yava&#351; yava&#351; de&#287;i&#351;meye ba&#351;layaca&#287;&#305;n&#305; g&ouml;zlemleyecektir.</span></p><p class="c17 c20"><span class="c0"></span></p></body></html>