<html><head><meta content="text/html; charset=UTF-8" http-equiv="content-type"><style type="text/css">.lst-kix_list_2-6>li:before{content:"\0025cf   "}.lst-kix_list_2-7>li:before{content:"\0025cb   "}ul.lst-kix_list_1-0{list-style-type:none}.lst-kix_list_2-4>li:before{content:"\0025cb   "}.lst-kix_list_2-5>li:before{content:"\0025a0   "}.lst-kix_list_2-8>li:before{content:"\0025a0   "}.lst-kix_list_3-0>li:before{content:"\0025cf   "}.lst-kix_list_3-1>li:before{content:"\0025cb   "}.lst-kix_list_3-2>li:before{content:"\0025a0   "}ul.lst-kix_list_3-7{list-style-type:none}ul.lst-kix_list_3-8{list-style-type:none}ul.lst-kix_list_1-3{list-style-type:none}ul.lst-kix_list_3-1{list-style-type:none}.lst-kix_list_3-5>li:before{content:"\0025a0   "}ul.lst-kix_list_1-4{list-style-type:none}ul.lst-kix_list_3-2{list-style-type:none}ul.lst-kix_list_1-1{list-style-type:none}.lst-kix_list_3-4>li:before{content:"\0025cb   "}ul.lst-kix_list_1-2{list-style-type:none}ul.lst-kix_list_3-0{list-style-type:none}ul.lst-kix_list_1-7{list-style-type:none}.lst-kix_list_3-3>li:before{content:"\0025cf   "}ul.lst-kix_list_3-5{list-style-type:none}ul.lst-kix_list_1-8{list-style-type:none}ul.lst-kix_list_3-6{list-style-type:none}ul.lst-kix_list_1-5{list-style-type:none}ul.lst-kix_list_3-3{list-style-type:none}ul.lst-kix_list_1-6{list-style-type:none}ul.lst-kix_list_3-4{list-style-type:none}.lst-kix_list_3-8>li:before{content:"\0025a0   "}.lst-kix_list_4-0>li:before{content:"\0025cf   "}.lst-kix_list_4-1>li:before{content:"\0025cb   "}.lst-kix_list_3-6>li:before{content:"\0025cf   "}.lst-kix_list_3-7>li:before{content:"\0025cb   "}.lst-kix_list_4-4>li:before{content:"\0025cb   "}.lst-kix_list_4-3>li:before{content:"\0025cf   "}.lst-kix_list_4-5>li:before{content:"\0025a0   "}.lst-kix_list_4-2>li:before{content:"\0025a0   "}.lst-kix_list_4-6>li:before{content:"\0025cf   "}.lst-kix_list_4-8>li:before{content:"\0025a0   "}.lst-kix_list_4-7>li:before{content:"\0025cb   "}ul.lst-kix_list_4-8{list-style-type:none}ul.lst-kix_list_4-6{list-style-type:none}ul.lst-kix_list_2-8{list-style-type:none}ul.lst-kix_list_4-7{list-style-type:none}ul.lst-kix_list_4-0{list-style-type:none}ul.lst-kix_list_2-2{list-style-type:none}ul.lst-kix_list_4-1{list-style-type:none}.lst-kix_list_1-0>li:before{content:"\0025cf   "}ul.lst-kix_list_2-3{list-style-type:none}ul.lst-kix_list_2-0{list-style-type:none}ul.lst-kix_list_2-1{list-style-type:none}ul.lst-kix_list_4-4{list-style-type:none}ul.lst-kix_list_2-6{list-style-type:none}ul.lst-kix_list_4-5{list-style-type:none}.lst-kix_list_1-1>li:before{content:"\0025cb   "}.lst-kix_list_1-2>li:before{content:"\0025a0   "}ul.lst-kix_list_2-7{list-style-type:none}ul.lst-kix_list_4-2{list-style-type:none}ul.lst-kix_list_2-4{list-style-type:none}ul.lst-kix_list_4-3{list-style-type:none}ul.lst-kix_list_2-5{list-style-type:none}.lst-kix_list_1-3>li:before{content:"\0025cf   "}.lst-kix_list_1-4>li:before{content:"\0025cb   "}.lst-kix_list_1-7>li:before{content:"\0025cb   "}.lst-kix_list_1-5>li:before{content:"\0025a0   "}.lst-kix_list_1-6>li:before{content:"\0025cf   "}li.li-bullet-0:before{margin-left:-18pt;white-space:nowrap;display:inline-block;min-width:18pt}.lst-kix_list_2-0>li:before{content:"\0025cf   "}.lst-kix_list_2-1>li:before{content:"\0025cb   "}.lst-kix_list_1-8>li:before{content:"\0025a0   "}.lst-kix_list_2-2>li:before{content:"\0025a0   "}.lst-kix_list_2-3>li:before{content:"\0025cf   "}ol{margin:0;padding:0}table td,table th{padding:0}.c1{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c13{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:justify;padding-right:0pt}.c17{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:center;padding-right:0pt}.c7{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;padding-bottom:0pt;line-height:1.1500000000000001;border-right-color:#000000;border-top-style:solid;margin-left:36pt;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c5{-webkit-text-decoration-skip:none;color:#3d9be9;font-weight:700;text-decoration:underline;vertical-align:baseline;text-decoration-skip-ink:none;font-family:"Arial";font-style:normal}.c11{background-color:#aafeff;color:#5f5bcd;text-decoration:none;vertical-align:baseline;font-size:18pt;font-family:"Arial";font-style:normal}.c10{-webkit-text-decoration-skip:none;color:#000000;text-decoration:underline;vertical-align:baseline;text-decoration-skip-ink:none;font-family:"Arial";font-style:normal}.c12{color:#a9a9a9;text-decoration:none;vertical-align:baseline;font-size:18pt;font-family:"Arial";font-style:normal}.c21{padding-top:0pt;padding-bottom:0pt;line-height:1.1500000000000001;orphans:2;widows:2;text-align:left}.c3{color:#000000;font-weight:400;text-decoration:none;vertical-align:baseline;font-family:"Arial";font-style:normal}.c15{padding-top:0pt;padding-bottom:8pt;line-height:1.1500000000000001;orphans:2;widows:2;text-align:left}.c8{color:#000000;text-decoration:none;vertical-align:baseline;font-family:"Arial";font-style:normal}.c18{background-color:#ffffff;max-width:468pt;padding:72pt 72pt 72pt 72pt}.c14{padding:0;margin:0}.c2{font-size:16.5pt;font-weight:700}.c19{color:inherit;text-decoration:inherit}.c9{font-weight:700}.c6{font-size:11pt}.c0{font-size:14.5pt}.c4{font-size:16.5pt}.c20{font-size:30pt}.c16{height:11pt}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;font-style:italic;orphans:2;widows:2;text-align:left}</style></head><body class="c18 doc-content"><h1 class="c17" id="h.gjdgxs"><span class="c8 c9 c20">8- G&uuml;&ccedil;</span></h1><h2 class="c17" id="h.30j0zll"><span class="c12 c9">G&uuml;&ccedil; sende art&#305;k</span></h2><p class="c15"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 248.00px; height: 421.00px;"><img alt="" src="images/image1.png" style="width: 248.00px; height: 421.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c13"><span class="c8 c9 c0">Say&#305;sal De&#287;eri: &nbsp;8</span></p><p class="c13"><span class="c9 c0">Elementi: &nbsp;Ate&#351;</span></p><p class="c13"><span class="c9 c0">Astrolojik de&#287;eri: Aslan Burcu</span></p><p class="c13 c16"><span class="c9 c0 c10"></span></p><p class="c13"><span class="c8 c9 c0">Temalar&#305;:</span></p><p class="c1"><span class="c9 c0">D&uuml;z:</span></p><ul class="c14 lst-kix_list_3-0 start"><li class="c7 li-bullet-0"><span class="c0">Uzla&#351;mak</span></li><li class="c7 li-bullet-0"><span class="c0">Potansiyel</span></li><li class="c7 li-bullet-0"><span class="c0">&#350;ansl&#305; bir d&ouml;nem</span></li><li class="c7 li-bullet-0"><span class="c0">&Ouml;zg&uuml;ven ve cesaret</span></li><li class="c7 li-bullet-0"><span class="c0">Tehlikenin atlat&#305;lmas&#305;</span></li><li class="c7 li-bullet-0"><span class="c0">Korkular&#305;n yenilmesi</span></li><li class="c7 li-bullet-0"><span class="c0">Kontrol&uuml;n ele ge&ccedil;mesi</span></li><li class="c7 li-bullet-0"><span class="c0">Risk almaktan korkmamak</span></li><li class="c7 li-bullet-0"><span class="c0">Bir durumun hassasiyetle ele al&#305;nmas&#305;</span></li><li class="c7 li-bullet-0"><span class="c0">D&uuml;&#351;man&#305; etkisiz hale getirmek ya da d&uuml;&#351;manla anla&#351;mak</span></li><li class="c7 li-bullet-0"><span class="c0">Fiziksel de&#287;il manevi ve i&ccedil;sel bir g&uuml;&ccedil; ile bir ba&#351;ar&#305; elde etmek</span></li></ul><p class="c1"><span class="c9 c0">Ters:</span></p><ul class="c14 lst-kix_list_2-0 start"><li class="c7 li-bullet-0"><span class="c0">G&uuml;&ccedil;s&uuml;zl&uuml;k</span></li><li class="c7 li-bullet-0"><span class="c0">Kontrol kayb&#305;</span></li><li class="c7 li-bullet-0"><span class="c0">&Ouml;zg&uuml;ven eksikli&#287;i</span></li><li class="c7 li-bullet-0"><span class="c0">D&uuml;&#351;mana yenilgi</span></li><li class="c7 li-bullet-0"><span class="c0">Cesaret eksikli&#287;i</span></li><li class="c7 li-bullet-0"><span class="c0">Risk alma korkusu</span></li><li class="c7 li-bullet-0"><span class="c0">Korkulara yenilmek</span></li><li class="c7 li-bullet-0"><span class="c0">G&uuml;c&uuml;n gereksiz kullan&#305;m&#305;</span></li><li class="c7 li-bullet-0"><span class="c0">Egonun ba&#351;ar&#305;ya engel olmas&#305;</span></li><li class="c7 li-bullet-0"><span class="c0">Potansiyelin fark&#305;na varamamak</span></li></ul><p class="c1"><span class="c8 c9 c0">Getirdi&#287;i mesajlar:</span></p><p class="c1"><span class="c8 c9 c0">D&Uuml;Z:</span></p><ul class="c14 lst-kix_list_1-0 start"><li class="c7 li-bullet-0"><span class="c0">Ba&#351;aracaks&#305;n</span></li><li class="c7 li-bullet-0"><span class="c0">Tehlike atlat&#305;ld&#305;</span></li><li class="c7 li-bullet-0"><span class="c0">G&uuml;&ccedil; sende art&#305;k</span></li><li class="c7 li-bullet-0"><span class="c0">B&ouml;yle devam et</span></li><li class="c7 li-bullet-0"><span class="c0">&Ccedil;o&#287;u gitti az&#305; kald&#305;</span></li><li class="c7 li-bullet-0"><span class="c0">&#350;ansl&#305; bir d&ouml;nemdesin</span></li><li class="c7 li-bullet-0"><span class="c0">Art&#305;k b&uuml;t&uuml;n kontrol sende</span></li><li class="c7 li-bullet-0"><span class="c0">Akl&#305;ndaki parlak fikir tutar</span></li><li class="c7 li-bullet-0"><span class="c0">&Ccedil;abalar&#305;n&#305;n kar&#351;&#305;l&#305;&#287;&#305;n&#305; alacaks&#305;n</span></li><li class="c7 li-bullet-0"><span class="c0">Bu uzla&#351;mada b&uuml;y&uuml;k g&uuml;&ccedil; ve menfaat var</span></li><li class="c7 li-bullet-0"><span class="c0">Risk almaktan korkma ama yine de iyice &ouml;l&ccedil;&uuml;p tart</span></li></ul><p class="c1"><span class="c0 c9">TERS:</span></p><ul class="c14 lst-kix_list_4-0 start"><li class="c7 li-bullet-0"><span class="c0">Ani hamlelerden ka&ccedil;&#305;n</span></li><li class="c7 li-bullet-0"><span class="c0">Yang&#305;na k&ouml;r&uuml;kle gitme</span></li><li class="c7 li-bullet-0"><span class="c0">&Ouml;fken akl&#305;n&#305;n &ouml;n&uuml;ne ge&ccedil;mesin</span></li><li class="c7 li-bullet-0"><span class="c0">&#304;&ccedil;indeki potansiyelin fark&#305;na var</span></li><li class="c7 li-bullet-0"><span class="c0">Enerjiyi yanl&#305;&#351; yerlerde harc&#305;yorsun</span></li><li class="c7 li-bullet-0"><span class="c0">Biraz daha donan&#305;ma sahip olmal&#305;s&#305;n</span></li><li class="c7 li-bullet-0"><span class="c0">D&uuml;&#351;manlar&#305;n hala senden daha g&uuml;&ccedil;l&uuml;</span></li><li class="c7 li-bullet-0"><span class="c0">Negatif d&uuml;&#351;&uuml;n&uuml;rsen negatif sonu&ccedil;lar al&#305;rs&#305;n</span></li><li class="c7 li-bullet-0"><span class="c0">D&uuml;&#351;manla sava&#351;mak yerine uzla&#351;may&#305; dene</span></li><li class="c7 li-bullet-0"><span class="c0">&Ouml;nce kontrolden &ccedil;&#305;km&#305;&#351; durumu kontrol alt&#305;na al</span></li></ul><h1 class="c1" id="h.1fob9te"><span class="c2">G&uuml;&ccedil; Kart&#305; Ki&#351;ilik Analizi ve Di&#287;er &Ouml;zellikleri:</span></h1><p class="c1"><span class="c8 c2">D&uuml;z:</span></p><p class="c1"><span class="c8 c2">&#8203;G&uuml;&ccedil;l&uuml;, &#351;ansl&#305;, cesur, ak&#305;ll&#305;, bar&#305;&#351;&ccedil;&#305;l, donan&#305;ml&#305;, korkusuz, becerikli, pozitif d&uuml;&#351;&uuml;nen, sonuca odakl&#305;, tutkulu, enerjik, giri&#351;imci, arac&#305;, i&#351; bitirici, &ouml;z g&uuml;veni y&uuml;ksek, elindeki g&uuml;c&uuml;n fark&#305;nda olan, i&ccedil;sel g&uuml;&ccedil;leri olan, enerjiyi do&#287;ru kanala aktaran, dikkat &ccedil;ekici ki&#351;ilik, parlak fikirleri olan, uzla&#351;mac&#305;, ba&#351;ar&#305;ya odakl&#305;, ba&#351;araca&#287;&#305;na inanan, risk almaktan korkmayan, d&uuml;&#351;manlar&#305; yenmi&#351;, kontrol&uuml; elinde tutan, motive eden, i&ccedil;indeki potansiyeli fark&#305;nda olan, gizli g&uuml;&ccedil;leri ve yetenekleri olan, korkular&#305;ndan ar&#305;nm&#305;&#351;, d&uuml;&#351;man&#305; dost yapmay&#305; ba&#351;arm&#305;&#351;, bedenle de&#287;il zihinle ba&#351;ar&#305;ya ula&#351;an.</span></p><p class="c1"><span class="c2 c8">Ters:</span></p><p class="c1"><span class="c8 c2">&#8203;Donan&#305;ms&#305;z, g&uuml;&ccedil;s&uuml;z, korkak, panik, kontrols&uuml;z, beceriksiz, g&uuml;r&uuml;lt&uuml;c&uuml;, kumarbaz, &ccedil;ok konu&#351;an ama bo&#351; konu&#351;an, &#351;anss&#305;z, hep kaybeden, itici, g&uuml;c&uuml; yanl&#305;&#351; kullanan, y&uuml;ksek egolu, kibirli, i&ccedil;indeki potansiyelin fark&#305;na varamayan, g&uuml;vensiz, enerjisi az, &nbsp;kendini be&#287;enmi&#351;, zihne de&#287;il bedene odaklanan, yanl&#305;&#351; kararlar veren, ge&ccedil;mi&#351;e tak&#305;lm&#305;&#351;, d&#305;&#351;a d&ouml;n&uuml;k, enerjiyi yanl&#305;&#351; kanala aktaran, d&uuml;&#351;man&#305;ndan g&uuml;&ccedil;s&uuml;z, yenilmeye mahkum, hep negatif d&uuml;&#351;&uuml;nen, uzla&#351;mac&#305; de&#287;il sava&#351;&ccedil;&#305;, korkular&#305;ndan ar&#305;namam&#305;&#351;, durumu kontrol alt&#305;na alamayan, bo&#351; i&#351;lerle u&#287;ra&#351;an.</span></p><p class="c1 c16"><span class="c8 c2"></span></p><h1 class="c1" id="h.3znysh7"><span class="c2">G&uuml;&ccedil; Kart&#305; Anlam&#305;:</span></h1><p class="c1"><span class="c3 c4">Turuncu renkli bir g&ouml;ky&uuml;z&uuml;n&uuml;n hakim oldu&#287;u ortamda bir kad&#305;n sakin ve cesur bir &#351;ekilde orman&#305;n en vah&#351;i hayvanlar&#305;ndan biri olan aslan&#305; terbiye etmi&#351; g&ouml;r&uuml;lmekte. Kad&#305;n&#305;n ba&#351;&#305;n&#305;n &uuml;st&uuml;nde ise sonsuzluk i&#351;areti infiniti bulunmaktad&#305;r. Bu kartta bahsedilen g&uuml;c&uuml;n bir erkek de&#287;il kad&#305;nla resimlenmesi sahip olunan g&uuml;c&uuml;n fiziksel de&#287;il i&ccedil;sel ve manevi oldu&#287;unun g&ouml;stergesidir. Kad&#305;n&#305;n giydi&#287;i kaftan&#305;n beyaz renkli olmas&#305; ruhun safl&#305;&#287;&#305;n&#305;n i&#351;aretidir. Arkadaki mavi da&#287;lar ise A&#351;&#305;klar kart&#305;nda g&ouml;rd&uuml;&#287;&uuml;m&uuml;z da&#287;lar&#305;n ayn&#305;s&#305;d&#305;r ve erkeklik sembol&uuml;d&uuml;r.</span></p><p class="c1"><span class="c3 c4">Kad&#305;n&#305;n aslan&#305; g&uuml;&ccedil; kullanarak de&#287;il &#351;efkatle ve rahatl&#305;kla terbiye edi&#351;i de g&ouml;ze &ccedil;arpmaktad&#305;r. Kad&#305;n&#305;n sol kolu zihinsel &ccedil;abalar&#305;, sa&#287; kolu ise fiziksel &ccedil;abalar&#305;n&#305; g&ouml;sterir. Sa&#287; yani fiziksel koluyla bir &#351;ey yapmamas&#305; fakat sol yani zihinsel koluyla aslanla daha &ccedil;ok temasta bulunmas&#305; da dikkati &ccedil;ekmektedir. Kad&#305;n&#305;n ba&#351;&#305;ndaki tac&#305;n&#305;n ve kemerinin &ccedil;i&ccedil;eklerden yap&#305;lm&#305;&#351; olmas&#305; ise fiziksel d&uuml;nyan&#305;n t&uuml;m g&uuml;zelliklerinin ve nimetlerinin de var oldu&#287;unun ve her zaman kullan&#305;labilece&#287;inin hat&#305;rlat&#305;c&#305;s&#305;d&#305;r.</span></p><p class="c1"><span class="c3 c4">G&uuml;&ccedil; kart&#305; korkulardan kurtulup cesur ad&#305;mlar ataca&#287;&#305;m&#305;z ve &ouml;zg&uuml;venimizin doruk noktada oldu&#287;u d&ouml;nemlerde beliren bir kartt&#305;r. Bu kart belirdi&#287;inde b&uuml;y&uuml;k riskleri almak ya da kabu&#287;umuzdan &ccedil;&#305;karak hayata dair cesur kararlar vermemiz m&uuml;mk&uuml;nd&uuml;r. G&uuml;&ccedil;, giri&#351;imci ruhumuzun dorukta oldu&#287;u ve korkular&#305;m&#305;zla nihayet y&uuml;zle&#351;ti&#287;imiz zamanlar&#305;n art&#305;k geldi&#287;ini bize m&uuml;jdeler. Bu kart&#305; g&ouml;ren ki&#351;i daha &ouml;nce yapmaya cesaret edemedi&#287;i her ne ise art&#305;k ilk ad&#305;m&#305; atmaya haz&#305;rd&#305;r. Bu kart ayn&#305; zamanda yetenek ve g&uuml;c&uuml;m&uuml;z&uuml; art&#305;k do&#287;ru kanala y&ouml;neltti&#287;imizin g&ouml;stergesidir. G&uuml;&ccedil; &nbsp;kart&#305;n&#305; g&ouml;ren ki&#351;i kendinde ba&#351;armak i&ccedil;in gerekli potansiyeli art&#305;k ke&#351;fetmi&#351; ve o b&uuml;y&uuml;k ba&#351;lang&#305;c&#305; yapmaya haz&#305;rd&#305;r.</span></p><p class="c1"><span class="c3 c4">Astrolojide bu kart G&uuml;ne&#351; ve Aslan Bur&ccedil;lar&#305;nda kar&#351;&#305;l&#305;k bulur. Bu y&uuml;zden egomuzu ve i&ccedil;imizdeki t&uuml;m potansiyelleri temsil eder. Bu kart belirdi&#287;inde kar&#351;&#305;la&#351;t&#305;&#287;&#305;m&#305;z hi&ccedil;bir &#351;ey potansiyelimizi zorlayacak kadar zor de&#287;ildir ve g&uuml;c&uuml;m&uuml;z&uuml; a&#351;acak hi&ccedil;bir durumla kar&#351;&#305;la&#351;may&#305;z. G&uuml;&ccedil; kart&#305;n&#305; g&ouml;ren ki&#351;i her &#351;eyin &uuml;stesinden gelebilece&#287;i bir d&ouml;neme girmi&#351;tir. Ayn&#305; zamanda G&uuml;ne&#351; g&ouml;ky&uuml;z&uuml;ndeki bize g&ouml;r&uuml;nen en parlak cisimdir ve bu y&uuml;zden bu kart &#351;ans&#305;m&#305;z&#305;n parlayaca&#287;&#305; ve dikkatleri &uuml;zerimizde toplayaca&#287;&#305;m&#305;z ve zirveye ula&#351;aca&#287;&#305;m&#305;z bir d&ouml;nemin de g&ouml;stergesi olabilir.</span></p><p class="c1"><span class="c3 c4">G&uuml;&ccedil;, ayn&#305; zamanda art&#305;k hayat&#305;m&#305;z&#305;n kontrol&uuml;n&uuml; elimize ald&#305;&#287;&#305;m&#305;z ve b&uuml;y&uuml;k tehlikelerin atlat&#305;ld&#305;&#287;&#305; zamanlar&#305;n i&#351;aretidir. Bu kart belirdi&#287;inde kontrolden &ccedil;&#305;km&#305;&#351; olan bir durum art&#305;k kontrol alt&#305;na al&#305;nm&#305;&#351; ve olaylar yat&#305;&#351;t&#305;r&#305;lm&#305;&#351;, ortam sakinle&#351;mi&#351;tir. Bazen hayat&#305;m&#305;zda kopan b&uuml;y&uuml;k bir f&#305;rt&#305;nan&#305;n hen&uuml;z yeni dinmesinden hemen sonraki s&uuml;re&ccedil;lere de i&#351;aret edebilir. &nbsp;G&uuml;&ccedil; kart&#305;n&#305;n duygular&#305; kontrol alt&#305;na almakla da bir ilgisi vard&#305;r. Bu kart bazen yeni iyile&#351;mi&#351; olman&#305;n da simgesi olabilir. Ayn&#305; zamanda hen&uuml;z yat&#305;&#351;t&#305;r&#305;lm&#305;&#351; bir durum sonras&#305; olaylara daha hassas ve yumu&#351;ak bir yakla&#351;&#305;m sergiledi&#287;imizde de belirir. Bu durumda G&uuml;&ccedil; kart&#305;n&#305;n tavsiyesi hi&ccedil;bir &#351;eyi a&#351;&#305;r&#305; derecede irdelememek ve hatta daha &#351;efkatli ve bar&#305;&#351;&ccedil;&#305;l bir tutum sergileyerek kontrol alt&#305;na al&#305;nm&#305;&#351; bir durumun tekrar kontrol&uuml;m&uuml;z d&#305;&#351;&#305;na &ccedil;&#305;kmamas&#305;n&#305; sa&#287;lamak olacakt&#305;r. Bu kart belirdi&#287;inde hi&ccedil;bir &#351;ey i&ccedil;in acele edilmemeli ve gerekirse baz&#305; &ccedil;&ouml;z&uuml;mler zamana b&#305;rak&#305;lmal&#305;d&#305;r.&#8203;</span></p><p class="c1"><span class="c3 c4">G&uuml;&ccedil; kart&#305; d&uuml;&#351;man, rakip ya da &ccedil;ok b&uuml;y&uuml;k korkular&#305;m&#305;zla yak&#305;n temas hatta bazen d&uuml;&#351;manla el tokala&#351;ma ya da bir anla&#351;maya varma an&#305;n&#305;n simgesidir. Bu kart belirdi&#287;inde sava&#351; yerine bar&#305;&#351; se&ccedil;ilmi&#351; ve d&uuml;&#351;manla ya da rakiple birle&#351;erek g&uuml;&ccedil; birli&#287;i sa&#287;lanarak daha g&uuml;&ccedil;l&uuml; bir d&ouml;neme ba&#351;lamak m&uuml;mk&uuml;n olabilir. Kimi zaman G&uuml;&ccedil; kart&#305; d&uuml;&#351;man&#305; bar&#305;&#351;&ccedil;&#305;l bir yolla etkisiz hale getirmek hatta ona bir menfaat teklif etmekle alakal&#305; bir durumun simgesidir. Bazen hayat&#305;m&#305;zda b&uuml;y&uuml;k problemlerin &ccedil;&ouml;z&uuml;lmesi i&ccedil;in daha diplomatik y&ouml;ntemler gerekmektedir ve bu kart i&#351;te tam da bu y&ouml;ntemleri uygulamam&#305;z gerekti&#287;inde kar&#351;&#305;m&#305;za &ccedil;&#305;kar. D&uuml;&#351;man&#305; kar&#351;&#305;m&#305;za almak yerine onunla ortakl&#305;k kurmak ya da bir jestte bulunmak hayat&#305;m&#305;zda k&ouml;t&uuml; giden bir sayfan&#305;n kapanmas&#305;na bile yol a&ccedil;abilecek g&uuml;&ccedil;te olabilir. Kimi zaman G&uuml;&ccedil; kart&#305; &ccedil;ok korktu&#287;umuz bir ger&ccedil;ekle art&#305;k y&uuml;zle&#351;ip sorunlar&#305; ertelemek ya da onlardan ka&ccedil;maktansa onlar&#305; sab&#305;rla ve ba&#351;ar&#305;yla &ccedil;&ouml;zece&#287;imiz bir d&ouml;neme giri&#351;in simgesidir.</span></p><p class="c1"><span class="c3 c4">G&uuml;&ccedil; ayn&#305; zamanda bir duruma daha duyarl&#305; ve &#351;efkatli bir yakla&#351;&#305;m g&ouml;sterece&#287;imiz zamanlarda belirir. Ani ve h&#305;zl&#305; hareketler yerine sab&#305;rl&#305; ve daha yava&#351; hareket etmemiz gereken bir d&ouml;nemin ve &ccedil;ok hassas bir durumun da g&ouml;stergesi olabilir. Kar&#351;&#305; tarafa daha yumu&#351;ak ve &#305;l&#305;ml&#305; yakla&#351;&#305;m sergilememiz durumunda b&uuml;y&uuml;k bir amaca ula&#351;may&#305; ve bir anla&#351;maya varmay&#305; da m&uuml;jdeler. Bu kart belirdi&#287;inde sava&#351; yerine bar&#305;&#351;, anla&#351;mazl&#305;k yerine orta yolda bulu&#351;mak se&ccedil;ene&#287;i bizim i&ccedil;in m&uuml;mk&uuml;nd&uuml;r. Bu anla&#351;man&#305;n m&uuml;kafat&#305; da olacakt&#305;r.&#8203;&#8203;</span></p><h1 class="c1" id="h.2et92p0"><span class="c2">G&uuml;&ccedil; Kart&#305;n&#305;n Temsil Etti&#287;i Ki&#351;i:</span></h1><p class="c1"><span class="c3 c4">B&uuml;y&uuml;k Arkanan&#305;n 8 numaral&#305; kar&#305; G&uuml;&ccedil; kart&#305;n&#305;n burcu Aslan Numerolojik de&#287;eri 8&rsquo;dir. Bu kart&#305;n temsil etti&#287;i ki&#351;i t&#305;pk&#305; burcunun temsil etti&#287;i ki&#351;ilik gibi benmerkezci, &ouml;z g&uuml;veni y&uuml;ksek ve y&uuml;ksek ego sahibidir. Onun kontrol alt&#305;na alamayaca&#287;&#305; hi&ccedil;bir durum ya da hi&ccedil;bir kimse yoktur. Her zaman kendini d&uuml;&#351;man&#305;ndan ve &ccedil;&ouml;zmek i&ccedil;in u&#287;ra&#351;t&#305;&#287;&#305; problemden daha y&uuml;ksek bir noktada g&ouml;rd&uuml;&#287;&uuml; i&ccedil;in her eline att&#305;&#287;&#305;n&#305; ba&#351;ar&#305;r. Onun bu g&uuml;c&uuml; bedensel de&#287;il zihinseldir. K&#305;sacas&#305; G&uuml;&ccedil; kart&#305;n&#305;n temsil etti&#287;i ki&#351;i i&ccedil;in her &#351;ey ve herkes kendisinden daha a&#351;a&#287;&#305; seviyede durmaktad&#305;r. Onun i&ccedil;in ula&#351;&#305;lmaz nokta diye bir &#351;ey yoktur.</span></p><p class="c1"><span class="c3 c4">Bu kart&#305;n temsil etti&#287;i ki&#351;i her ne kadar d&uuml;&#351;man&#305;na tepeden bak&#305;yor da olsa kimseyi k&uuml;&ccedil;&uuml;msemez ve herkesi her zaman dinlemeye haz&#305;rd&#305;r. D&uuml;&#351;man ve rakiplerini yenecek g&uuml;ce sahip olmas&#305;na ra&#287;men sava&#351;&ccedil;&#305; de&#287;il uzla&#351;mac&#305;d&#305;r. Sava&#351;arak de&#287;il el tokala&#351;arak anla&#351;mak her zaman tercihidir. &Ouml;zg&uuml;veni ve cesareti o kadar y&uuml;ksektir ki en kontrolden &ccedil;&#305;km&#305;&#351; ve &ccedil;&ouml;z&uuml;m&uuml; imkans&#305;z g&ouml;r&uuml;len problemler ya da pazarl&#305;klar bile onun el atmas&#305;yla sonuca ula&#351;acakt&#305;r. &#304;yi bir ara bulucu ve i&#351; bitiricidir. Eline ald&#305;&#287;&#305;n&#305; ba&#351;ar&#305;r.</span></p><p class="c1"><span class="c3 c4">Astrolojide Aslan Burcu ve G&uuml;ne&#351;te kar&#351;&#305;l&#305;k bulan bu kart&#305;n temsil etti&#287;i ki&#351;i bu astrolojik de&#287;erlerin etkisinden dolay&#305; yeri geldi&#287;inde benmerkezci ya da bencil olabilir. Empati yapmak onun i&ccedil;in zordur. Daima olaylar&#305;n merkezinde ve kontrolc&uuml; ki&#351;isi olarak var olmak isteyece&#287;inden onu y&ouml;nlendirmek olduk&ccedil;a zordur. B&uuml;y&uuml;k bir ihtimalle her &#351;eyin kendi kontrol&uuml; alt&#305;nda olmas&#305;n&#305; ve kendi istedi&#287;i &#351;ekilde y&ouml;nlendirilmesini isteyecektir. Emir almaktan ho&#351;lanmaz zaten emir alsa da bu emirleri yerine getirmez.</span></p><p class="c1"><span class="c3 c4">G&uuml;&ccedil; kart&#305; ters belirdi&#287;inde temsil etti&#287;i ki&#351;i hen&uuml;z i&ccedil;indeki potansiyelin ve ki&#351;isel g&uuml;&ccedil;lerinin fark&#305;na varamam&#305;&#351; bir ki&#351;idir. B&uuml;y&uuml;k bir ihtimalle g&uuml;&ccedil; sahibidir fakat g&uuml;c&uuml; yanl&#305;&#351; alanlara aktarmakta ve kontrols&uuml;z bir &#351;ekilde kullanmakta oldu&#287;u i&ccedil;in ba&#351;ar&#305;ya ula&#351;mamaktad&#305;r. Bu ki&#351;i i&ccedil;in yenilgi ka&ccedil;&#305;n&#305;lmazd&#305;r. Fark&#305;nda olmasa da hen&uuml;z d&uuml;&#351;manlar&#305;yla ayn&#305; derecede g&uuml;ce sahip de&#287;ildir fakat yine de sava&#351;may&#305; tercih eder. &Ouml;fkesi akl&#305;n&#305;n &ouml;n&uuml;ne ge&ccedil;mi&#351; olan bu ki&#351;i akl&#305; ile de&#287;il h&#305;rslar&#305; ile hareket etmektedir. Bu ki&#351;i negatif d&uuml;&#351;&uuml;n&uuml;r ve negatif sonu&ccedil;lar al&#305;r. &Ouml;z g&uuml;ven eksikli&#287;i ya da cesaret azl&#305;&#287;&#305;ndan dolay&#305; hen&uuml;z amac&#305;na ula&#351;acak g&uuml;&ccedil;te de&#287;ildir.&#8203;</span></p><h1 class="c1" id="h.tyjcwt"><span class="c2">G&uuml;&ccedil; Kart&#305; Ters Anlam&#305;:</span></h1><p class="c1"><span class="c3 c4">G&uuml;&ccedil; kart&#305; ters belirdi&#287;inde bir amaca ula&#351;amaman&#305;n alt&#305;nda yatan nedenin &ouml;z g&uuml;ven eksikli&#287;i ve korkular&#305;m&#305;z oldu&#287;unun alt&#305;n&#305; &ccedil;izer. Bu kart&#305; g&ouml;ren ki&#351;i hayatta istedi&#287;i bir amaca asl&#305;nda &ccedil;ok yak&#305;nd&#305;r fakat i&ccedil; d&uuml;nyas&#305;nda halletmesi gerekenler ve yenmesi gereken korkular&#305; bulunmaktad&#305;r. Ayr&#305;ca G&uuml;&ccedil; bir duruma daha cesur ve korkusuz yakla&#351;&#305;m sergilememizin ba&#351;armam&#305;z i&ccedil;in &#351;art oldu&#287;unu da bize hat&#305;rlat&#305;r. G&uuml;&ccedil; kart&#305; belirdi&#287;inde ihtiya&ccedil; duydu&#287;umuz g&uuml;&ccedil; fiziksel g&uuml;&ccedil; de&#287;il daha zihinsel ve i&ccedil;seldir. Sorunun kayna&#287;&#305;n&#305; d&#305;&#351;ar&#305;da de&#287;il kendi i&ccedil;imizde aramam&#305;z gerekmektedir. &nbsp;</span></p><p class="c1"><span class="c3 c4">Ayn&#305; zamanda korkular&#305;m&#305;zdan ka&ccedil;mak yerine art&#305;k onlarla y&uuml;zle&#351;erek &nbsp;i&ccedil;imizdeki potansiyeli ke&#351;fetmemiz gerekti&#287;ine dair uyar&#305;d&#305;r. &nbsp;Problemlerin &ccedil;&ouml;z&uuml;m&uuml;nden ka&ccedil;mak ya da onlar&#305; ertelemek de sorunlar&#305;n ortadan kalmas&#305;na asla yol a&ccedil;mayacak tam tersine s&uuml;rekli &ouml;n&uuml;m&uuml;ze &ccedil;&#305;kmalar&#305;n&#305; sa&#287;layacakt&#305;r. G&uuml;&ccedil; kart&#305;n&#305; ters g&ouml;ren ki&#351;i hi&ccedil;bir problemin &ccedil;&ouml;z&uuml;m&uuml;n&uuml; ertelememelidir. Ters G&uuml;&ccedil; ayn&#305; zamanda kendi i&ccedil;imizde hala kontrol alt&#305;na alamad&#305;&#287;&#305;m&#305;z duygu ya da d&uuml;&#351;&uuml;ncelerin simgesidir. Bazen kendi kendimizi disiplin etmeye olan ihtiyac&#305;m&#305;z&#305;n ya da bak&#305;&#351; a&ccedil;&#305;m&#305;z&#305; de&#287;i&#351;tirmemizin gerekli oldu&#287;unun hat&#305;rlat&#305;c&#305;s&#305;d&#305;r. A&#351;&#305;r&#305; sinirli hareket ya da davran&#305;&#351;lar sergileyen ki&#351;iler i&ccedil;in bu kart bu tav&#305;rlar y&uuml;z&uuml;nden bir kay&#305;p ya da yenilgiyle sonu&ccedil;lanacak bir durumun g&ouml;stergesi olabilir ve kendimizi kontrol etmemiz gerekti&#287;inin alt&#305;n&#305; &ccedil;izer.</span></p><p class="c1"><span class="c3 c4">Yeteneklerimizin ya da i&ccedil;imizdeki potansiyelin yanl&#305;&#351; kanallara y&ouml;nlendirilerek enerjimizin bo&#351;a harcand&#305;&#287;&#305;na dair uyar&#305; kart&#305;d&#305;r. Bu kart&#305; ters g&ouml;ren yetenekli oldu&#287;u alanlara y&ouml;nelmektense bunun tam tersini yapmaktad&#305;r. Ters G&uuml;&ccedil; kart&#305; ayn&#305; zamanda &ccedil;&ouml;z&uuml;me de&#287;il probleme odakl&#305; bir yakla&#351;&#305;m&#305;n hayat&#305; k&ouml;t&uuml;r&uuml;m b&#305;rakt&#305;&#287;&#305;na kar&#351;&#305; da uyar&#305;d&#305;r. Soruna de&#287;il &ccedil;&ouml;z&uuml;me odaklanarak bir problemin &ccedil;&ouml;z&uuml;lmesi m&uuml;mk&uuml;nd&uuml;r. Bu kart ters belirdi&#287;inde ayn&#305; zamanda kendimizden g&uuml;&ccedil;l&uuml; bir d&uuml;&#351;man ya da rakiple yenilgiyi bile bile sava&#351;arak zaman kaybetmememiz konusunda da uyar&#305;d&#305;r. Hayatta bazen egomuzu bir yana b&#305;rak&#305;p b&uuml;kemedi&#287;imiz bir eli &ouml;pmemiz bize b&uuml;y&uuml;k menfaatler getirebilir.&#8203;</span></p><h1 class="c1" id="h.3dy6vkm"><span class="c2">G&uuml;&ccedil; A&#351;k Anlam&#305;:</span></h1><p class="c1"><span class="c3 c4">A&#351;k hanesinde beliren G&uuml;&ccedil; kart&#305; ili&#351;kiye dair korkular&#305;m&#305;z ya da &ccedil;ekindiklerimizle y&uuml;zle&#351;ece&#287;imiz bir d&ouml;neme giri&#351;in simgesidir. Bu kart&#305; a&#351;k hanesinde g&ouml;ren ki&#351;i partneriyle konu&#351;maya bile &ccedil;ekindi&#287;i &#351;eyleri konu&#351;ma f&#305;rsat&#305; bulabilir ve ertelenen baz&#305; problemlerin art&#305;k &ccedil;&ouml;z&uuml;lmesi bu kart belirdi&#287;inde m&uuml;mk&uuml;nd&uuml;r. G&uuml;&ccedil; kart&#305; a&#351;k hanesinde ger&ccedil;eklerle art&#305;k y&uuml;zle&#351;ece&#287;imiz bir d&ouml;nemin yakla&#351;t&#305;&#287;&#305;n&#305; bize s&ouml;yler. Bu kart ayn&#305; zamanda duygular&#305;m&#305;zla da y&uuml;zle&#351;memiz ve ger&ccedil;ekleri &ouml;&#287;renmemizin zaman&#305; geldi&#287;ini bize hat&#305;rlat&#305;r. Bazen kafam&#305;zda ili&#351;kiye dair soru i&#351;aretleri vard&#305;r fakat partnerimizle konu&#351;tu&#287;umuzda asl&#305;nda hi&ccedil;bir &#351;eyin g&ouml;r&uuml;nd&uuml;&#287;&uuml; gibi olmad&#305;&#287;&#305;n&#305; anlayabiliriz.</span></p><p class="c1"><span class="c4">G&uuml;&ccedil; kart&#305; a&#351;k hanesinde ters belirdi&#287;inde ili&#351;kiye dair hissedilen korku ve endi&#351;elere i&#351;arettir. Bu kart bir &#351;eylerin yolunda gitmedi&#287;inin ya da ili&#351;kide kontrol&uuml;n d&#305;&#351;&#305;na &ccedil;&#305;km&#305;&#351; bir durumun varl&#305;&#287;&#305;n&#305;n alt&#305;n&#305; &ccedil;izer. Ters g&uuml;&ccedil; a&#351;&#305;labilecek engellerin ve hassas durumlar&#305;n da simgesidir. Bu engelleri a&#351;mak i&ccedil;in daha &#305;l&#305;ml&#305; ve daha yumu&#351;ak tav&#305;rlar sergilemek ve olaya bak&#305;&#351; a&ccedil;&#305;s&#305;n&#305;n de&#287;i&#351;tirilmesi gerekmektedir. Hassas bir durum var ise bu durumun &uuml;zerine a&#351;&#305;r&#305; gitmektense her &#351;eyi ak&#305;&#351;&#305;na b&#305;rak&#305;p biraz beklemek ve fazla irdelememek gerekmektedir. Biraz daha duyarl&#305; ve &#351;efkatli olmak durumun daha da k&ouml;t&uuml;le&#351;mesini engelleyecektir.</span></p><h1 class="c1" id="h.1t3h5sf"><span class="c2">G&uuml;&ccedil; Kariyer Anlam&#305;:</span></h1><p class="c1"><span class="c3 c4">Kariyer hanesinde beliren G&uuml;&ccedil; kart&#305; nihayet i&#351; hayat&#305;nda potansiyelimizi ke&#351;fetti&#287;imiz zamanlarda belirir. Bu kart enerjimizin ve yeteneklerimizin &ccedil;ok do&#287;ru alanlarda kullan&#305;ld&#305;&#287;&#305;n&#305; ve bu yolda ilerlememiz gerekti&#287;ini bize tavsiye eder. &nbsp;G&uuml;&ccedil; ayn&#305; zamanda i&#351;le ilgili korkular&#305;m&#305;zla y&uuml;zle&#351;erek kariyerde daha cesur ad&#305;mlar ataca&#287;&#305;m&#305;z bir d&ouml;nemin de simgesidir. Bu kart&#305; g&ouml;ren ki&#351;inin i&#351;le ilgili b&uuml;y&uuml;k bir ba&#351;ar&#305;ya imza atmas&#305; olas&#305;l&#305;&#287;&#305; &ccedil;ok y&uuml;ksektir. Ertelenmi&#351; problemlerin ele al&#305;narak bug&uuml;n &ccedil;&ouml;z&uuml;lmeleri ve kontrolden &ccedil;&#305;km&#305;&#351; bir durumun art&#305;k kontrol alt&#305;na al&#305;nmas&#305; G&uuml;&ccedil; kart&#305; belirdi&#287;inde m&uuml;mk&uuml;nd&uuml;r. Bu kart&#305; g&ouml;rd&uuml;&#287;&uuml;n&uuml;zde i&#351; hayat&#305;n&#305;zda iyiye gidi&#351;at fark edebilirsiniz, &#351;u anki olaylara yakla&#351;&#305;m&#305;n&#305;z&#305; hi&ccedil; bozmadan devam ettirin. Daha b&uuml;y&uuml;k ba&#351;ar&#305;lara imza atabilirsiniz.</span></p><p class="c1"><span class="c3 c4">G&uuml;&ccedil; kart&#305; kariyer hanesinde ters belirdi&#287;inde i&#351; hayat&#305;nda istedi&#287;imiz sonu&ccedil;lar&#305; alamaman&#305;n fakat bu durumun sadece kendimizden kaynakland&#305;&#287;&#305;n&#305;n g&ouml;stergesidir. Bu kart ters belirdi&#287;inde ki&#351;i kendi potansiyelini hen&uuml;z ke&#351;fetmemi&#351;tir ya da hedeflerini ufak tutmaktad&#305;r ve bu y&uuml;zden ald&#305;&#287;&#305; sonu&ccedil;lar yeterli de&#287;ildir. Bu kart d&uuml;z iken b&uuml;y&uuml;k potansiyellerin g&ouml;stergesiyken ters d&ouml;nd&uuml;&#287;&uuml;nde ka&ccedil;&#305;r&#305;lm&#305;&#351; f&#305;rsatlar ya da fark&#305;na varamad&#305;&#287;&#305;m&#305;z potansiyelimizin simgesidir. Asl&#305;nda b&uuml;y&uuml;k i&#351;ler ba&#351;armak ve i&#351; hayat&#305;nda zirveye &ccedil;&#305;kmak m&uuml;mk&uuml;nd&uuml;r fakat bu ancak korkular&#305;n yenildi&#287;i ve &ouml;z g&uuml;venin y&uuml;kseldi&#287;i zaman m&uuml;mk&uuml;n olacakt&#305;r.</span></p><h1 class="c1" id="h.4d34og8"><span class="c2">G&uuml;&ccedil; Para Anlam&#305;:</span></h1><p class="c1"><span class="c3 c4">G&uuml;&ccedil; kart&#305; para hanesinde belirdi&#287;inde maddi konularda &ccedil;ok b&uuml;y&uuml;k risklerin al&#305;nmas&#305; ve ba&#351;ar&#305;l&#305; olma ihtimali &ccedil;ok y&uuml;ksektir. Bu kart potansiyelimizi ve yeteneklerimizi para kazanma ad&#305;na yapt&#305;&#287;&#305;m&#305;z baz&#305; i&#351;lere y&ouml;nlendirerek b&uuml;y&uuml;k maddi menfaatler sa&#287;layaca&#287;&#305;m&#305;z bir s&uuml;rece giri&#351;in de simgesidir. G&uuml;&ccedil; kart&#305; ayn&#305; zamanda b&uuml;y&uuml;k bir maddi sorunun &ccedil;&ouml;z&uuml;m&uuml;n&uuml; ve bu &ccedil;&ouml;z&uuml;mden sonra parasal konularda daha cesur yakla&#351;&#305;m&#305;n m&uuml;mk&uuml;n olaca&#287;&#305;n&#305; m&uuml;jdeler. &#304;&ccedil;inizdeki potansiyel ve h&#305;rs b&uuml;t&uuml;n korkular&#305;n&#305;z&#305; yenmenize ve parasal bir konuda b&uuml;y&uuml;k bir ba&#351;ar&#305;ya imza atman&#305;za yol a&ccedil;acakt&#305;r.</span></p><p class="c1"><span class="c3 c4">Bu kart para hanesinde ters belirdi&#287;inde maddi konularda &#351;anss&#305;z ya da korkular&#305;m&#305;zla y&uuml;zle&#351;ece&#287;imiz bir d&ouml;nemin g&ouml;stergesidir. Ters beliren G&uuml;&ccedil; ayn&#305; zamanda bu korkularla y&uuml;zle&#351;menin gerekti&#287;inin da alt&#305;n&#305; &ccedil;izer. Bu kart baz&#305; maddi sorunlar&#305;n s&uuml;rekli ertelenmesinin &ccedil;&ouml;z&uuml;m getirmeyece&#287;inin de hat&#305;rlat&#305;c&#305;s&#305;d&#305;r. Bug&uuml;n&uuml;n sorunlar&#305; bug&uuml;n &ccedil;&ouml;z&uuml;lmeli ve gelece&#287;e sorun olarak devredilmemelidirler. G&uuml;&ccedil; kart&#305; ters iken asl&#305;nda potansiyelin ve daha iyi kazanc&#305;n da m&uuml;mk&uuml;n oldu&#287;unun fakat var olan bu potansiyelin art&#305;k fark&#305;na var&#305;lmas&#305; gerekti&#287;inin de alt&#305;n&#305; &ccedil;izer.</span></p><p class="c16 c21"><span class="c3 c6"></span></p></body></html>