<html><head><meta content="text/html; charset=UTF-8" http-equiv="content-type"><style type="text/css">.lst-kix_list_2-6>li:before{content:"\0025cf   "}.lst-kix_list_2-7>li:before{content:"\0025cb   "}ul.lst-kix_list_1-0{list-style-type:none}.lst-kix_list_2-4>li:before{content:"\0025cb   "}.lst-kix_list_2-5>li:before{content:"\0025a0   "}.lst-kix_list_2-8>li:before{content:"\0025a0   "}.lst-kix_list_3-0>li:before{content:"\0025cf   "}.lst-kix_list_3-1>li:before{content:"\0025cb   "}.lst-kix_list_3-2>li:before{content:"\0025a0   "}ul.lst-kix_list_3-7{list-style-type:none}ul.lst-kix_list_3-8{list-style-type:none}ul.lst-kix_list_1-3{list-style-type:none}ul.lst-kix_list_3-1{list-style-type:none}.lst-kix_list_3-5>li:before{content:"\0025a0   "}ul.lst-kix_list_1-4{list-style-type:none}ul.lst-kix_list_3-2{list-style-type:none}ul.lst-kix_list_1-1{list-style-type:none}.lst-kix_list_3-4>li:before{content:"\0025cb   "}ul.lst-kix_list_1-2{list-style-type:none}ul.lst-kix_list_3-0{list-style-type:none}ul.lst-kix_list_1-7{list-style-type:none}.lst-kix_list_3-3>li:before{content:"\0025cf   "}ul.lst-kix_list_3-5{list-style-type:none}ul.lst-kix_list_1-8{list-style-type:none}ul.lst-kix_list_3-6{list-style-type:none}ul.lst-kix_list_1-5{list-style-type:none}ul.lst-kix_list_3-3{list-style-type:none}ul.lst-kix_list_1-6{list-style-type:none}ul.lst-kix_list_3-4{list-style-type:none}.lst-kix_list_3-8>li:before{content:"\0025a0   "}.lst-kix_list_4-0>li:before{content:"\0025cf   "}.lst-kix_list_4-1>li:before{content:"\0025cb   "}.lst-kix_list_3-6>li:before{content:"\0025cf   "}.lst-kix_list_3-7>li:before{content:"\0025cb   "}.lst-kix_list_4-4>li:before{content:"\0025cb   "}.lst-kix_list_4-3>li:before{content:"\0025cf   "}.lst-kix_list_4-5>li:before{content:"\0025a0   "}.lst-kix_list_4-2>li:before{content:"\0025a0   "}.lst-kix_list_4-6>li:before{content:"\0025cf   "}.lst-kix_list_4-8>li:before{content:"\0025a0   "}.lst-kix_list_4-7>li:before{content:"\0025cb   "}ul.lst-kix_list_4-8{list-style-type:none}ul.lst-kix_list_4-6{list-style-type:none}ul.lst-kix_list_2-8{list-style-type:none}ul.lst-kix_list_4-7{list-style-type:none}ul.lst-kix_list_4-0{list-style-type:none}ul.lst-kix_list_2-2{list-style-type:none}ul.lst-kix_list_4-1{list-style-type:none}.lst-kix_list_1-0>li:before{content:"\0025cf   "}ul.lst-kix_list_2-3{list-style-type:none}ul.lst-kix_list_2-0{list-style-type:none}ul.lst-kix_list_2-1{list-style-type:none}ul.lst-kix_list_4-4{list-style-type:none}ul.lst-kix_list_2-6{list-style-type:none}ul.lst-kix_list_4-5{list-style-type:none}.lst-kix_list_1-1>li:before{content:"\0025cb   "}.lst-kix_list_1-2>li:before{content:"\0025a0   "}ul.lst-kix_list_2-7{list-style-type:none}ul.lst-kix_list_4-2{list-style-type:none}ul.lst-kix_list_2-4{list-style-type:none}ul.lst-kix_list_4-3{list-style-type:none}ul.lst-kix_list_2-5{list-style-type:none}.lst-kix_list_1-3>li:before{content:"\0025cf   "}.lst-kix_list_1-4>li:before{content:"\0025cb   "}.lst-kix_list_1-7>li:before{content:"\0025cb   "}.lst-kix_list_1-5>li:before{content:"\0025a0   "}.lst-kix_list_1-6>li:before{content:"\0025cf   "}li.li-bullet-0:before{margin-left:-18pt;white-space:nowrap;display:inline-block;min-width:18pt}.lst-kix_list_2-0>li:before{content:"\0025cf   "}.lst-kix_list_2-1>li:before{content:"\0025cb   "}.lst-kix_list_1-8>li:before{content:"\0025a0   "}.lst-kix_list_2-2>li:before{content:"\0025a0   "}.lst-kix_list_2-3>li:before{content:"\0025cf   "}ol{margin:0;padding:0}table td,table th{padding:0}.c12{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:justify;padding-right:0pt}.c0{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c11{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:center;padding-right:0pt}.c5{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;padding-bottom:0pt;line-height:1.1500000000000001;border-right-color:#000000;border-top-style:solid;margin-left:36pt;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c9{color:#000000;font-weight:700;text-decoration:none;vertical-align:baseline;font-size:16.5pt;font-family:"Arial";font-style:normal}.c1{color:#000000;font-weight:400;text-decoration:none;vertical-align:baseline;font-size:16.5pt;font-family:"Arial";font-style:normal}.c3{color:#000000;font-weight:400;text-decoration:none;vertical-align:baseline;font-size:11pt;font-family:"Arial";font-style:normal}.c17{-webkit-text-decoration-skip:none;color:#3d9be9;text-decoration:underline;vertical-align:baseline;text-decoration-skip-ink:none;font-family:"Arial";font-style:normal}.c15{-webkit-text-decoration-skip:none;color:#000000;text-decoration:underline;vertical-align:baseline;text-decoration-skip-ink:none;font-family:"Arial";font-style:normal}.c8{color:#000000;font-weight:700;text-decoration:none;vertical-align:baseline;font-size:30pt;font-family:"Arial";font-style:normal}.c2{color:#000000;font-weight:700;text-decoration:none;vertical-align:baseline;font-size:14.5pt;font-family:"Arial";font-style:normal}.c18{padding-top:0pt;padding-bottom:0pt;line-height:1.1500000000000001;orphans:2;widows:2;text-align:left}.c16{color:#a9a9a9;text-decoration:none;vertical-align:baseline;font-size:18pt;font-family:"Arial";font-style:normal}.c10{color:#000000;font-weight:400;text-decoration:none;vertical-align:baseline;font-family:"Arial";font-style:normal}.c13{background-color:#ffffff;max-width:468pt;padding:72pt 72pt 72pt 72pt}.c4{padding:0;margin:0}.c14{font-weight:700}.c7{font-size:14.5pt}.c6{height:11pt}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;font-style:italic;orphans:2;widows:2;text-align:left}</style></head><body class="c13 doc-content"><h1 class="c11" id="h.gjdgxs"><span class="c8">13- &Ouml;l&uuml;m</span></h1><h2 class="c11" id="h.30j0zll"><span class="c14 c16">Ka&ccedil;&#305;n&#305;lmaz son</span></h2><p class="c18"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 256.00px; height: 434.00px;"><img alt="" src="images/image1.png" style="width: 256.00px; height: 434.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c12"><span class="c2">Say&#305;sal De&#287;eri: &nbsp;13</span></p><p class="c12"><span class="c14 c7">Elementi: &nbsp;Su</span></p><p class="c12"><span class="c7 c14">Astrolojik de&#287;eri: Akrep Burcu, Mars</span></p><p class="c12 c6"><span class="c14 c7 c15"></span></p><p class="c12"><span class="c2">Temalar&#305;:</span></p><p class="c12"><span class="c2">&#8203;</span></p><p class="c0"><span class="c2">D&uuml;z:</span></p><p class="c0"><span class="c10 c7">&#8203;</span></p><ul class="c4 lst-kix_list_1-0 start"><li class="c5 li-bullet-0"><span class="c7">Ayr&#305;l&#305;k</span></li><li class="c5 li-bullet-0"><span class="c7">Y&#305;k&#305;m</span></li><li class="c5 li-bullet-0"><span class="c7">Dibe vuru&#351;</span></li><li class="c5 li-bullet-0"><span class="c7">Yenilenme</span></li><li class="c5 li-bullet-0"><span class="c7">Vedala&#351;ma</span></li><li class="c5 li-bullet-0"><span class="c7">Ka&ccedil;&#305;n&#305;lmaz son</span></li><li class="c5 li-bullet-0"><span class="c7">Manevi temizlik</span></li><li class="c5 li-bullet-0"><span class="c7">Ac&#305; veren bir de&#287;i&#351;im</span></li><li class="c5 li-bullet-0"><span class="c7">Korkulan&#305;n ba&#351;&#305;na gelmesi</span></li><li class="c5 li-bullet-0"><span class="c7">Yeniden do&#287;u&#351; ve reenkarnasyon</span></li><li class="c5 li-bullet-0"><span class="c7">Bir biti&#351; sonras&#305; i&ccedil;ine d&uuml;&#351;&uuml;len karanl&#305;k ve bocalama</span></li></ul><p class="c0"><span class="c10 c7">&#8203;</span></p><p class="c0"><span class="c2">Ters:</span></p><p class="c0"><span class="c10 c7">&#8203;</span></p><ul class="c4 lst-kix_list_3-0 start"><li class="c5 li-bullet-0"><span class="c7">Elveda vakti</span></li><li class="c5 li-bullet-0"><span class="c7">De&#287;i&#351;ime direnmek</span></li><li class="c5 li-bullet-0"><span class="c7">Ge&ccedil;mi&#351;e tak&#305;l&#305;p kalmak</span></li><li class="c5 li-bullet-0"><span class="c7">Bir biti&#351; sonras&#305; karanl&#305;k</span></li><li class="c5 li-bullet-0"><span class="c7">Bir kayb&#305; kabullenememek</span></li><li class="c5 li-bullet-0"><span class="c7">Bir sayfan&#305;n kapat&#305;lamamas&#305;</span></li><li class="c5 li-bullet-0"><span class="c7">De&#287;i&#351;ime adapte olamamak</span></li><li class="c5 li-bullet-0"><span class="c7">Eskinin yeniye izin vermemesi</span></li><li class="c5 li-bullet-0"><span class="c7">&#304;nkar mekanizmas&#305;na saplanmak</span></li><li class="c5 li-bullet-0"><span class="c7">Yenili&#287;in ki&#351;inin hayat&#305;na girmeye &ccedil;al&#305;&#351;mas&#305;</span></li></ul><p class="c0"><span class="c10 c7">&nbsp;</span></p><p class="c0"><span class="c2">Getirdi&#287;i mesajlar:</span></p><p class="c0"><span class="c7 c10">&#8203;</span></p><p class="c0"><span class="c2">D&Uuml;Z:</span></p><p class="c0"><span class="c10 c7">&#8203;</span></p><ul class="c4 lst-kix_list_2-0 start"><li class="c5 li-bullet-0"><span class="c7">&#8203;Ayr&#305;l&#305;k vakti</span></li><li class="c5 li-bullet-0"><span class="c7">De&#287;i&#351;im ac&#305; verici olabilir</span></li><li class="c5 li-bullet-0"><span class="c7">Silkelen ve yola devam et</span></li><li class="c5 li-bullet-0"><span class="c7">Karanl&#305;ktan &ccedil;&#305;kmaya haz&#305;rlan</span></li><li class="c5 li-bullet-0"><span class="c7">Her &#351;ey &ccedil;ok daha g&uuml;zel olacak</span></li><li class="c5 li-bullet-0"><span class="c7">T&uuml;nelin sonundaki &#305;&#351;&#305;k g&ouml;r&uuml;nd&uuml;</span></li><li class="c5 li-bullet-0"><span class="c7">Dikiz aynas&#305;na bakma sadece &ouml;n&uuml;ne bak</span></li><li class="c5 li-bullet-0"><span class="c7">Ruhunu kirleten her ne ise art&#305;k ondan ar&#305;nd&#305;n</span></li><li class="c5 li-bullet-0"><span class="c7">Buras&#305; bir yolun sonu oldu&#287;u gibi bir yolun da ba&#351;lang&#305;c&#305;</span></li><li class="c5 li-bullet-0"><span class="c7">Hayat&#305;nda yeniden a&ccedil;&#305;lacak tertemiz bir sayfaya haz&#305;r ol</span></li><li class="c5 li-bullet-0"><span class="c7">Bundan daha k&ouml;t&uuml;s&uuml; olmayacak buras&#305; zaten zemin nokta</span></li></ul><p class="c0"><span class="c10 c7">&nbsp;</span></p><p class="c0"><span class="c2">TERS:</span></p><p class="c0"><span class="c10 c7">&#8203;</span></p><ul class="c4 lst-kix_list_4-0 start"><li class="c5 li-bullet-0"><span class="c7">Ger&ccedil;e&#287;i kabullen</span></li><li class="c5 li-bullet-0"><span class="c7">Sonun ba&#351;lang&#305;c&#305;ndas&#305;n</span></li><li class="c5 li-bullet-0"><span class="c7">Yenilgi de hayat&#305;n bir par&ccedil;as&#305;d&#305;r</span></li><li class="c5 li-bullet-0"><span class="c7">Bekledi&#287;in g&uuml;n gelecek sab&#305;rl&#305; ol</span></li><li class="c5 li-bullet-0"><span class="c7">Asla korkular&#305;n senden b&uuml;y&uuml;k olmas&#305;n</span></li><li class="c5 li-bullet-0"><span class="c7">Her karanl&#305;&#287;&#305;n sonunda bir ayd&#305;nl&#305;k vard&#305;r</span></li><li class="c5 li-bullet-0"><span class="c7">Ge&ccedil;mi&#351;e bir set &ccedil;ek sadece gelece&#287;e bak</span></li><li class="c5 li-bullet-0"><span class="c7">De&#287;i&#351;ime direnmek yerine de&#287;i&#351;imi kucakla</span></li><li class="c5 li-bullet-0"><span class="c7">Bu kadar negatif d&uuml;&#351;&uuml;n&uuml;rsen sadece k&ouml;t&uuml; sonu&ccedil;lar al&#305;rs&#305;n</span></li><li class="c5 li-bullet-0"><span class="c7">Yeni bir &#351;eyin hayat&#305;na girmesini istiyorsan eskisiyle vedala&#351;</span></li></ul><h1 class="c0" id="h.1fob9te"><span class="c9">&Ouml;l&uuml;m Kart&#305; Ki&#351;ilik Analizi ve Di&#287;er &Ouml;zellikleri:</span></h1><p class="c0"><span class="c1">&#8203;</span></p><p class="c0"><span class="c9">D&uuml;z:</span></p><p class="c0"><span class="c9">&#8203;</span></p><p class="c0"><span class="c9">&#8203;Ar&#305;nm&#305;&#351;, h&uuml;z&uuml;nl&uuml;, ac&#305; &ccedil;eken, karamsar, mademde, bitirmi&#351;, kesin, net, karar&#305; de&#287;i&#351;mez, bocalayan, &ccedil;&ouml;km&uuml;&#351;, enerjisini yenilemi&#351;, zemine inmi&#351;, ge&ccedil;mi&#351;e set &ccedil;eken, sonu kabullenen, karanl&#305;kta kalm&#305;&#351;, ayr&#305;lm&#305;&#351;, dibe vurmu&#351;, y&#305;k&#305;lm&#305;&#351;, elveda demi&#351;, kesin karar&#305; vermi&#351;, sonu kabullenmi&#351;, karanl&#305;kta kalm&#305;&#351;, iflas etmi&#351;, korktu&#287;u ba&#351;&#305;na gelmi&#351;, en k&ouml;t&uuml;s&uuml;n&uuml; ya&#351;am&#305;&#351;, zorlu&#287;u atlatm&#305;&#351;, teslim bayra&#287;&#305;n&#305; &ccedil;ekmi&#351;, yeniden do&#287;mu&#351;, s&#305;f&#305;rdan ba&#351;lamaya karar vermi&#351;, karar&#305;ndan asla geri d&ouml;nmeyecek olan, hayat&#305; kararm&#305;&#351;, g&uuml;ne&#351;i s&ouml;nm&uuml;&#351;, &#351;oku atlatamam&#305;&#351;, adapte sorunu ya&#351;ayan.</span></p><p class="c0"><span class="c9">&#8203;&#8203;</span></p><p class="c0"><span class="c9">Ters:</span></p><p class="c0"><span class="c9">&#8203;</span></p><p class="c0"><span class="c9">&#8203;Karars&#305;z, unutamayan, u&#287;ursuz, direnen, bunal&#305;mda, melankoli, hasta, &ccedil;&#305;kmazda, de&#287;i&#351;imi reddeden, yenili&#287;in hayat&#305;na girmesine izin vermeyen, cezaevinde, kapal&#305; bir yerde, ikilemde kalm&#305;&#351;, ge&ccedil;mi&#351;e tak&#305;lm&#305;&#351;, inkar mekanizmas&#305;na saplanm&#305;&#351;, karanl&#305;kta kalm&#305;&#351;, adapte olamam&#305;&#351;, &ccedil;&#305;k&#305;&#351; yollar&#305;n&#305; t&uuml;ketmi&#351;, sil ba&#351;tan yapmaya ihtiyac&#305; olan, ge&ccedil;mi&#351;in izlerini silemeyen, hayal k&#305;r&#305;kl&#305;&#287;&#305;na u&#287;ram&#305;&#351;, enerjisi t&uuml;kenmi&#351;, yard&#305;m eline muhta&ccedil;, yenilgiyi kabullenememi&#351;, iflas&#305; atlatamam&#305;&#351;, ge&ccedil;mi&#351;in izlerini silemeyen, korkular&#305;ndan kurtulamayan, korkular&#305;n&#305;n esiri olmu&#351;.</span></p><p class="c0 c6"><span class="c9"></span></p><h1 class="c0" id="h.3znysh7"><span class="c9">&Ouml;l&uuml;m Kart&#305; Anlam&#305;:</span></h1><p class="c0"><span class="c1">&#8203;</span></p><p class="c0"><span class="c1">&Ouml;l&uuml;m kart&#305;nda, &ouml;l&uuml;m&uuml; temsil eden iskelet fig&uuml;r&uuml; beyaz bir at &uuml;st&uuml;nde belirmektedir. Yerde yatan imparator i&ccedil;in a&#287;layan insanlar da kartta g&ouml;r&uuml;nmektedir. Kartta h&uuml;z&uuml;n ve matem hakimdir. Sava&#351; k&#305;yafetleri giyimli bu fig&uuml;r bir iskelettir. &#304;skeletin elinde tuttu&#287;u bayra&#287;&#305;n ana rengi siyaht&#305;r fakat i&ccedil;ine beyaz bir g&uuml;l &ccedil;izilmi&#351;tir. Kartta insan geli&#351;iminin her evresini temsil eden ya&#351;l&#305;, olgun ve hen&uuml;z &ccedil;ocukluk &ccedil;a&#287;&#305;nda olan 3 birey g&ouml;r&uuml;lmektedir. Kart&#305;n arka plan&#305;nda ise yeni do&#287;an bir g&uuml;ne&#351; belirmektedir. Bu g&uuml;ne&#351; bize her batan g&uuml;ne&#351;in ard&#305;ndan yeniden do&#287;u&#351; olaca&#287;&#305;n&#305; hat&#305;rlat&#305;r. Bu kart&#305;n burcu Akrep, say&#305;s&#305; ise 13&rsquo;t&uuml;r.</span></p><p class="c0"><span class="c1">&nbsp;</span></p><p class="c0"><span class="c1">&Ouml;l&uuml;m kart&#305; Tarot merakl&#305;lar&#305;n&#305; belki de en &ccedil;ok korkutan kartt&#305;r. Bu kart&#305;n ad&#305; bile bir&ccedil;ok Tarot&ccedil;uyu korkutmaya yeter. Baz&#305;lar&#305; bu kart&#305;n bahsetti&#287;i &ouml;l&uuml;m&uuml;n fiziksel &ouml;l&uuml;m oldu&#287;u yorumunu bile yapabilir. Fakat bu kart g&ouml;r&uuml;ld&uuml;&#287;&uuml;nden &ccedil;ok daha derin anlamlar i&ccedil;ermektedir.</span></p><p class="c0"><span class="c1">&#8203;</span></p><p class="c0"><span class="c1">&Ouml;l&uuml;m kart&#305; ki&#351;inin hayat&#305;nda &ccedil;ok &ouml;nemli olan bir sayfan&#305;n tam anlam&#305;yla art&#305;k kapand&#305;&#287;&#305;n&#305; sembolik bir dille bize bildiren kartt&#305;r. Fakat bu kapan&#305;&#351; ayn&#305; zamanda yeni bir ba&#351;lang&#305;&ccedil;t&#305;r. Kart&#305;n arka plan&#305;ndaki do&#287;an g&uuml;ne&#351; bize her batan g&uuml;ne&#351;in sonras&#305;nda bir g&uuml;ne&#351;in do&#287;aca&#287;&#305;n&#305; da hat&#305;rlat&#305;r. Fakat bu kart&#305;n ana rengi siyaht&#305;r ve bu biti&#351; bu y&uuml;zden ki&#351;iye kendisini karamsar hissettirir ve ac&#305; verici olabilir. Kart&#305; g&ouml;ren ki&#351;inin hayat&#305;nda o kadar b&uuml;y&uuml;k bir de&#287;i&#351;im cereyan etmektedir ki bu de&#287;i&#351;ime adapte olma sorunu ya&#351;anmas&#305; b&uuml;y&uuml;k bir olas&#305;l&#305;kt&#305;r.</span></p><p class="c0"><span class="c1">&nbsp;</span></p><p class="c0"><span class="c1">&Ouml;l&uuml;m ayn&#305; zamanda bir dibe vuru&#351; ve tam anlam&#305;yla yok olu&#351; kart&#305;d&#305;r. Bu kart&#305;n getirdi&#287;i m&uuml;jde &#351;u anda bulundu&#287;umuz nokta zaten zemindir ve ya&#351;anan durum ne olursa olsun daha k&ouml;t&uuml;ye gitmeyecektir. Kartta zeminde cans&#305;z bir &#351;ekilde yatan bir &#304;mparator belirmektedir ve bu kart bize en tepede oturanlar&#305;n bile bir g&uuml;n en zemine inebilece&#287;ini hat&#305;rlat&#305;r. D&uuml;&#351;mez kalkmaz bir Allah&rsquo;t&#305;r ve hi&ccedil;bir &#351;eyin hatta insan bedeninin bile sonsuza kadar bizim olamayaca&#287;&#305;n&#305;n hat&#305;rlat&#305;c&#305;s&#305;d&#305;r. Sahip olunan her &#351;eyle hatta bedenimizle bile bir g&uuml;n vedala&#351;ma zaman&#305; gelecektir. &Ouml;l&uuml;m bize k&#305;sacas&#305; her do&#287;an g&uuml;ne&#351;in bir bat&#305;&#351;&#305;, her ba&#351;layan&#305;n da bir biti&#351;i var der!</span></p><p class="c0"><span class="c1">&#8203;</span></p><p class="c0"><span class="c1">Kahraman&#305;m&#305;z yolculu&#287;unda &Ouml;l&uuml;m kart&#305;yla kar&#351;&#305;la&#351;&#305;p &ouml;l&uuml;m ve ayr&#305;l&#305;&#287;&#305;n da hayat&#305;n bir par&ccedil;as&#305; oldu&#287;unu &ouml;&#287;renir. Bu kart g&ouml;r&uuml;nd&uuml;&#287;&uuml;n&uuml;n aksine fiziksel &ouml;l&uuml;m&uuml; temsil etmez, bu kartta bahsedilen &ouml;l&uuml;m bir daha asla a&ccedil;&#305;lmamak &uuml;zere kapanm&#305;&#351; olan bir sayfa ve birine ya da &ccedil;ok sevdi&#287;imiz bir &#351;eye elvedad&#305;r. &nbsp;Yeni bir &#351;eyin hayat&#305;m&#305;za girmesi i&ccedil;in eskiye veda etti&#287;imiz noktan&#305;n simgesidir &Ouml;l&uuml;m. Buradaki &ouml;l&uuml;m asl&#305;nda bir nevi ayr&#305;l&#305;kt&#305;r, t&#305;pk&#305; ruhun bedenden ayr&#305;lmas&#305;na benzer, bir daha hi&ccedil; d&ouml;n&uuml;&#351;&uuml; olmayacak bir ayr&#305;l&#305;k ya&#351;anacak ve bir &#351;eye sonsuza dek veda edilecektir.</span></p><p class="c0"><span class="c1">&nbsp;</span></p><p class="c0"><span class="c1">&Ouml;l&uuml;m bir y&#305;k&#305;m kart&#305;d&#305;r, geldi&#287;inde sahip oldu&#287;umuz bir &#351;eyleri y&#305;kar, siler s&uuml;p&uuml;r&uuml;r ve yenisinin hayat&#305;m&#305;za giri&#351;i i&ccedil;in yer a&ccedil;ar. Hayat&#305;m&#305;zda yapt&#305;&#287;&#305;m&#305;z en b&uuml;y&uuml;k temizliklerin simgesidir. &Ouml;l&uuml;m kart&#305;n&#305;n belirtti&#287;i ayr&#305;l&#305;k bazen &ccedil;ok istedi&#287;imiz bir &#351;eyden vazge&ccedil;meye de delalet edebilir. Her ne kadar Tarot&rsquo;un en &uuml;rk&uuml;t&uuml;c&uuml; kartlar&#305;ndan gibi g&ouml;r&uuml;nse de asl&#305;nda &Ouml;l&uuml;m yeni gelene yer a&ccedil;mak i&ccedil;in eskinin yok edilmesidir. Her nas&#305;l bir binan&#305;n &uuml;st&uuml;ne ba&#351;ka bir bina yap&#305;lamaz ise &Ouml;l&uuml;m kart&#305;n&#305;n da burada bize yapmaya &ccedil;al&#305;&#351;t&#305;&#287;&#305; yeni bir bina dikmek i&ccedil;in eskisini tamamen y&#305;k&#305;p yok etmekten ba&#351;ka bir &#351;ey de&#287;ildir. Evet, bu ayr&#305;l&#305;k ac&#305; vericidir fakat hayatta ilerleme sa&#287;lamak i&ccedil;in gereklidir.</span></p><p class="c0"><span class="c1">&#8203;</span></p><p class="c0"><span class="c1">&Ouml;l&uuml;m Tarot&rsquo;un yer alt&#305; d&uuml;nyas&#305;na ini&#351; a&#351;amas&#305;n&#305;n giri&#351; kart&#305;d&#305;r. Bu kart&#305;n anlam&#305; vedad&#305;r fakat bu veda her ne kadar ac&#305; verici de olsa gelecekten bir m&uuml;jdenin de habercisidir. Bu m&uuml;jde sadece &Ouml;l&uuml;m kart&#305;n&#305;n getirdi&#287;i vedala&#351;madan sonra hayat&#305;m&#305;za girmeye ba&#351;layacakt&#305;r. Bizim taraf&#305;m&#305;zdan her ne kadar veda olarak alg&#305;lansa da bu ya&#351;anan ac&#305; bir kurtulmad&#305;r. Tarot&rsquo;un en &uuml;rk&uuml;t&uuml;c&uuml; g&ouml;r&uuml;nen kartlar&#305;ndan biri de olsa bu kart asl&#305;nda iyi yorumlanmal&#305;d&#305;r ve kesinlikle de&#287;i&#351;imin ka&ccedil;&#305;n&#305;lmaz oldu&#287;unun i&#351;aretidir.</span></p><p class="c0"><span class="c1">&#8203;</span></p><p class="c0"><span class="c1">&Ouml;l&uuml;m kart&#305; bizi karanl&#305;kla y&uuml;zle&#351;tirir ve art&#305;k ac&#305;y&#305; da kabullenmenin zaman&#305; geldi&#287;inin hat&#305;rlat&#305;c&#305;s&#305;d&#305;r. Ya&#351;anan &#351;ey her ne ise inkar etmek art&#305;k b&#305;rak&#305;lmal&#305; ve bu ac&#305; kabullenilmelidir. &Ouml;l&uuml;m def etmemiz gereken bir kart de&#287;il tam tersine kap&#305;y&#305; a&ccedil;&#305;p hayat&#305;m&#305;za buyur etmemiz gereken bir kartt&#305;r ve ancak ona bu misafirperverli&#287;i sunup onu kucaklad&#305;&#287;&#305;m&#305;zda bize m&uuml;kafat&#305;n&#305; sunacakt&#305;r. Bu kart her geli&#351;inde bir hediyeyi de beraberinde getirir, fakat bu hediye ancak de&#287;i&#351;ime direnmeyi b&#305;rak&#305;p teslim oldu&#287;umuzda ve hayat&#305;m&#305;za girmesine izin verdi&#287;imizde bize verilecektir.</span></p><p class="c0"><span class="c1">&#8203;</span></p><p class="c0"><span class="c1">&Ouml;l&uuml;m kart&#305; ayn&#305; zamanda ge&ccedil;mi&#351;e de&#287;il gelece&#287;e bakman&#305;n zaman&#305; geldi&#287;ini &ouml;&#287;retir bize. Her nas&#305;l s&uuml;rekli dikiz aynas&#305;na bakan bir &#351;of&ouml;r &ouml;n&uuml;n&uuml; g&ouml;remeyecekse bu kart bize art&#305;k dikiz aynas&#305;na de&#287;il &ouml;n&uuml;m&uuml;ze bakmam&#305;z gerekti&#287;ini s&ouml;yler ve geride b&#305;rak&#305;lmas&#305; gereken &#351;eylerle art&#305;k vedala&#351;ma zaman&#305; oldu&#287;unu &ouml;&#287;retir. &nbsp;&Ouml;l&uuml;m ac&#305; verici ama gelecek vadeden bir de&#287;i&#351;imdir ve hayat&#305;n bir par&ccedil;as&#305;d&#305;r. &Ouml;l&uuml;m her ne kadar bir hayat&#305;n sonu olsa da di&#287;er hayat&#305;n ba&#351;lang&#305;c&#305;d&#305;r.&#8203;</span></p><p class="c0 c6"><span class="c1"></span></p><h1 class="c0" id="h.2et92p0"><span class="c9">&Ouml;l&uuml;m Kart&#305;n&#305;n Temsil Etti&#287;i Ki&#351;i:</span></h1><p class="c0"><span class="c1">&#8203;</span></p><p class="c0"><span class="c1">&Ouml;l&uuml;m kart&#305;n&#305;n say&#305;s&#305; 13 burcu Akreptir. Bu kart&#305;n temsil etti&#287;i ki&#351;i ya&#351;ad&#305;&#287;&#305; bir durumun h&uuml;z&uuml;n ve karamsarl&#305;&#287;&#305;n&#305; &uuml;zerinden atamam&#305;&#351; bir bireydir. Karttaki en bask&#305;n renk siyaht&#305;r ve bu renk bu ki&#351;inin i&ccedil;inde kalm&#305;&#351; oldu&#287;u karamsarl&#305;&#287;&#305; vurgular. Bu ki&#351;i enerjisini yitirmi&#351;, motivasyonunu kaybetmi&#351; ve kendi karamsarl&#305;&#287;&#305;nda bocalayan bir bireydir.</span></p><p class="c0"><span class="c1">&nbsp;</span></p><p class="c0"><span class="c1">Kart&#305;n temsil etti&#287;i ki&#351;i ayn&#305; zamanda matemde ve yas tutan bir ki&#351;idir ve bir kayb&#305; hala kabullenememi&#351;tir. Yerde yatan &#304;mparator asl&#305;nda dibe vuru&#351;u, bazen iflas&#305; ya da durumun olabilecek en k&ouml;t&uuml; seviyeye gelmesini temsil eder. Bu y&uuml;zden kart&#305;n temsil etti&#287;i ki&#351;i asl&#305;nda korktu&#287;u ba&#351;&#305;na gelmi&#351; ve zaten en k&ouml;t&uuml;y&uuml; g&ouml;rm&uuml;&#351; ki&#351;idir. Bu andan sonras&#305; saece bu inkar mekanizmas&#305;n&#305; atlatmak olmal&#305;d&#305;r.</span></p><p class="c0"><span class="c1">&nbsp;</span></p><p class="c0"><span class="c1">&Ouml;l&uuml;m kart&#305;n&#305;n temsil etti&#287;i ki&#351;i bunun fark&#305;nda olmasa da ruhunu kirleten ve kendisine ac&#305; veren bir &#351;eyden ar&#305;nm&#305;&#351; durumdad&#305;r. Veda etti&#287;i ki&#351;i ya da hayatla ba&#287;&#305; tamamen kopmu&#351;tur ve bu ki&#351;i i&ccedil;in geriye d&ouml;n&uuml;&#351; asla m&uuml;mk&uuml;n olmayacakt&#305;r. Hayat&#305;nda kapatm&#305;&#351; oldu&#287;u bu sayfa bir daha a&ccedil;&#305;lmayaca&#287;&#305; i&ccedil;in sadece gelece&#287;e odaklanmas&#305; ve ge&ccedil;mi&#351;e bir set &ccedil;ekmesinde fayda vard&#305;r. Bu ki&#351;i i&ccedil;in bir sayfa tamamen kapanm&#305;&#351; fakat yeni bir sayfa a&ccedil;&#305;lm&#305;&#351;t&#305;r.</span></p><p class="c0"><span class="c1">&nbsp;</span></p><p class="c0"><span class="c1">Ters &Ouml;l&uuml;m kart&#305;n&#305;n temsil etti&#287;i ki&#351;i ise karars&#305;z ve bir biti&#351;i hala kabullenemeyen bir bireydir. Bu ki&#351;i de&#287;i&#351;ime bir t&uuml;rl&uuml; adapte olamayan ve bir sayfan&#305;n tamamen kapand&#305;&#287;&#305;n&#305; kabullenemeyen biridir. Bu kart ters belirdi&#287;inde geriye d&ouml;n&uuml;&#351; i&ccedil;in hi&ccedil;bir umut &#305;&#351;&#305;&#287;&#305; yoktur tek yap&#305;lmas&#305; gereken ge&ccedil;mi&#351;e bir set &ccedil;ekip yeni bir sayfa a&ccedil;makt&#305;r fakat kart&#305;n temsil etti&#287;i ki&#351;i yenili&#287;in hayat&#305;na girmesine izin vermemektedir. Ya&#351;anan bir durumda kabullenmek ve teslimiyet &#351;artt&#305;r. &#304;nkar mekanizmas&#305;ndan &ccedil;&#305;kmak i&ccedil;in at&#305;lmas&#305; gereken ilk ad&#305;m bir yenilgiyi kabul etmek olacakt&#305;r. Bazen ters &Ouml;l&uuml;m kart&#305;n&#305;n temsil etti&#287;i ki&#351;i hasta, &ccedil;&#305;kmazda ya da korkular&#305;na yenik d&uuml;&#351;m&uuml;&#351; bir bireydir.&#8203;</span></p><h1 class="c0" id="h.tyjcwt"><span class="c9">&Ouml;l&uuml;m Kart&#305; Ters Anlam&#305;:</span></h1><p class="c0"><span class="c1">&#8203;</span></p><p class="c0"><span class="c1">Ters &Ouml;l&uuml;m yenilenme ve hayat&#305;m&#305;zda bir sil ba&#351;tan yapmaya olan ihtiyac&#305;n ruhumuzun en derinliklerinde hissedildi&#287;ine i&#351;aret eder. Eski inan&ccedil; sistemi ya da bak&#305;&#351; a&ccedil;&#305;s&#305; art&#305;k &ccedil;&ouml;km&uuml;&#351;t&uuml;r ve radikal de&#287;i&#351;imler yapman&#305;n zaman&#305; gelmi&#351;tir. Bu kart bir nevi dibe vurmu&#351;luk ve korkulan&#305;n ba&#351;&#305;na gelmesiyle alakal&#305; bilgi sunar. Ya&#351;anan bu durumdan &ccedil;&#305;kman&#305;n tek yolu yepyeni bir ba&#351;lang&#305;&ccedil; yapmak ve eski olan&#305; tamamen at&#305;p yeni olan&#305;n hayat&#305;m&#305;za giri&#351;ini sa&#287;lamakt&#305;r. Eskisini kaybetmemek i&ccedil;in direnmek bize ac&#305;dan ba&#351;ka bir &#351;ey vermeyecektir. Bu elvedan&#305;n bir an &ouml;nce yap&#305;lmas&#305; yarar&#305;m&#305;zad&#305;r.</span></p><p class="c0"><span class="c1">&#8203;</span></p><p class="c0"><span class="c1">Ters &Ouml;l&uuml;m kart&#305; ayn&#305; zamanda de&#287;i&#351;ime direnmemek gerekti&#287;i konusunda bir uyar&#305;d&#305;r. De&#287;i&#351;im hayata girmek istiyorsa ona ho&#351; geldin demek ve hayat&#305;m&#305;zdan &ccedil;&#305;kmas&#305; gereken &#351;eye yol vermek bizim yarar&#305;m&#305;za olacakt&#305;r. Eskinin at&#305;l&#305;p yeninin al&#305;nmas&#305; gerekir. Bu kart hayat&#305;m&#305;zda sona eren her ne ise bu sonu kabullenmenin gerekli oldu&#287;unu savunmaktad&#305;r. Ger&ccedil;e&#287;i kabullenmemek ve bu sona direnmek ki&#351;inin hayat&#305;na ac&#305;dan ba&#351;ka bir &#351;ey getirmeyecektir.</span></p><p class="c0"><span class="c1">&#8203;</span></p><h1 class="c0" id="h.3dy6vkm"><span class="c9">&Ouml;l&uuml;m A&#351;k Anlam&#305;:</span></h1><p class="c0"><span class="c1">&#8203;&#8203;</span></p><p class="c0"><span class="c1">Tarot&rsquo;un vedala&#351;ma kartlar&#305;ndan olan &Ouml;l&uuml;m kart&#305; bir&ccedil;ok Tarot&ccedil;u taraf&#305;ndan her ne kadar a&#351;k hanesinde ayr&#305;l&#305;k olarak yorumlansa da bu kart her zaman ayr&#305;l&#305;&#287;a i&#351;aret etmez. Bazen ac&#305;l&#305; bir de&#287;i&#351;imin ya da bir sayfan&#305;n bir daha asla a&ccedil;&#305;lmamak &uuml;zere kapanmas&#305;n&#305;n g&ouml;stergesidir. &Ouml;l&uuml;m kart&#305;n&#305; a&#351;k hanesinde g&ouml;ren ki&#351;i i&ccedil;in hi&ccedil;bir &#351;ey art&#305;k eskisi gibi olmayacakt&#305;r ve bu de&#287;i&#351;im adapte olmas&#305; zor ve ac&#305;l&#305; bir de&#287;i&#351;imdir. En genel anlam&#305;yla a&#351;k hayat&#305;m&#305;zda ho&#351;umuza gitmeyecek durumlar&#305; ya&#351;ayabilece&#287;imize i&#351;aret edebilir.</span></p><p class="c0"><span class="c1">&nbsp;</span></p><p class="c0"><span class="c1">A&#351;k hanesinde beliren ters &Ouml;l&uuml;m kart&#305; ge&ccedil;mi&#351;e tak&#305;l&#305;p kalman&#305;n bug&uuml;n&uuml;m&uuml;z&uuml; olumsuz etkiledi&#287;inin alt&#305;n&#305; &ccedil;izer. Bu kart&#305; g&ouml;ren ki&#351;i baz&#305; &#351;eylerin art&#305;k ge&ccedil;mi&#351;te kald&#305;&#287;&#305;n&#305; anlamal&#305; ve gelece&#287;e bakmal&#305;d&#305;r. Ge&ccedil;mi&#351;in hayat&#305;m&#305;zdan &ccedil;&#305;kmas&#305;n&#305; engellemek ac&#305;m&#305;z&#305;n artmas&#305;na sebep olacak ve yeni ba&#351;lang&#305;&ccedil;lar yapmam&#305;z&#305; zorla&#351;t&#305;racakt&#305;r. A&#351;k hayat&#305;m&#305;zda b&uuml;y&uuml;k bir sil ba&#351;tan yapmaya ve kendimiz i&ccedil;in yeni bir sayfa a&ccedil;maya bu kart&#305; g&ouml;rd&uuml;&#287;&uuml;m&uuml;z zaman ihtiyac&#305;m&#305;z vard&#305;r.&#8203;</span></p><h1 class="c0" id="h.1t3h5sf"><span class="c9">&Ouml;l&uuml;m Kariyer Anlam&#305;:</span></h1><p class="c0"><span class="c1">&#8203;</span></p><p class="c0"><span class="c1">Kariyer hanesinde beliren &Ouml;l&uuml;m i&#351;le ilgili bir konuda art&#305;k bir sona gelindi&#287;inin ve geri d&ouml;n&uuml;&#351;&uuml; olmayan bir sonun ya&#351;and&#305;&#287;&#305;n&#305;n g&ouml;stergesidir. &Ouml;l&uuml;m kart&#305;n&#305;n ana temas&#305; bir biti&#351; ve bu biti&#351; sonras&#305; ya&#351;anacak bir ba&#351;lang&#305;&ccedil;t&#305;r fakat bu biti&#351; ki&#351;inin ayak uydurmas&#305; kolay olmayacakt&#305;r. Baz&#305;lar&#305; i&ccedil;in &Ouml;l&uuml;m iflas ya da dibe vuru&#351; anlam&#305; ta&#351;&#305;yabilir. Fakat &#351;u bilinmelidir ki, ya&#351;anan durum her ne olursa olsun bundan daha k&ouml;t&uuml;s&uuml; olmayacakt&#305;r &ccedil;&uuml;nk&uuml; &Ouml;l&uuml;m zemine vurdu&#287;umuz anda belirir ve bir &#351;eylerin art&#305;k elimizden &ccedil;&#305;kt&#305;&#287;&#305;n&#305; kabullenmemiz gerekti&#287;ini bize hat&#305;rlat&#305;r. Bu kart&#305; kariyer hanesinde g&ouml;ren ki&#351;i ge&ccedil;mi&#351;e bir set &ccedil;ekmeli ve yepyeni bir sil ba&#351;tan yaparak i&#351; hayat&#305;na devam etmelidir.</span></p><p class="c0"><span class="c1">&nbsp;</span></p><p class="c0"><span class="c1">Kariyer hanesinde ters beliren &Ouml;l&uuml;m i&#351;le ilgili baz&#305; konularda de&#287;i&#351;im ve sil ba&#351;tan yapma ihtiyac&#305;m&#305;z&#305; bize hat&#305;rlatan kartt&#305;r. Bu kart&#305; g&ouml;ren ki&#351;i i&ccedil;in art&#305;k eski olan&#305; &ccedil;&ouml;pe atmak ve yeni olan&#305; benimsemek zaman&#305; gelmi&#351;tir. Radikal de&#287;i&#351;imler ve yeni metotlar&#305;n benimsenmesi i&#351; hayat&#305;nda ilerlemeyi h&#305;zland&#305;racakt&#305;r. &Ouml;l&uuml;m ge&ccedil;mi&#351;e a&#351;&#305;r&#305; ba&#287;l&#305; kalma ve bu y&uuml;zden de&#287;i&#351;im yapma korkumuzun alt&#305;n&#305; &ccedil;izer ve bizi konfor alan&#305;m&#305;zdan &ccedil;&#305;kmaya davet eder. Bu kart&#305; g&ouml;ren i&ccedil;in yenilik zaman&#305; gelmi&#351;tir ve i&#351;le ilgili radikal de&#287;i&#351;imler yapmaya ihtiya&ccedil; vard&#305;r.</span></p><p class="c0"><span class="c1">&nbsp;</span></p><h1 class="c0" id="h.4d34og8"><span class="c9">&Ouml;l&uuml;m Para Anlam&#305;:</span></h1><p class="c0"><span class="c1">&#8203;</span></p><p class="c0"><span class="c1">Para hanesinde beliren &Ouml;l&uuml;m kart&#305; maddi konularda bir sona yakla&#351;&#305;ld&#305;&#287;&#305;n&#305; ve bu sonun ki&#351;iyi biraz zorlay&#305;c&#305; ve dengesini sarsacak kadar b&uuml;y&uuml;k olaca&#287;&#305;n&#305; g&ouml;sterir. Yerde yatan &#304;mparator bazen maddi anlamda devrilme, dibe vurma ya da iflas olarak yorumlan&#305;r. Her ne kadar bir biti&#351;in simgesi de olsa &Ouml;l&uuml;m yeni a&ccedil;&#305;lacak bir sayfaya da i&#351;aret eder. Bu kart parasal konularda art&#305;k baz&#305; ger&ccedil;ekleri kabullenmemiz gerekti&#287;ini de bize hat&#305;rlat&#305;r. Bazen paran&#305;n t&uuml;kenmesi ve bu t&uuml;kenmeden dolay&#305; bir &#351;irket ya da kurumun kapat&#305;lmas&#305;, bir projenin son bulmas&#305; ya da i&#351;ten &ccedil;&#305;kar&#305;lma anlam&#305; da ta&#351;&#305;yabilir. Bu kart&#305; g&ouml;ren ki&#351;i elden &ccedil;&#305;kan her ne ise elden &ccedil;&#305;kmas&#305;na izin vermeli ve bu de&#287;i&#351;ime direnmemelidir.</span></p><p class="c0"><span class="c1">&nbsp;</span></p><p class="c0"><span class="c1">Para hanesinde ters beliren &Ouml;l&uuml;m maddi konularda radikal kararlar vermeye olan ihtiyac&#305;m&#305;z&#305;n alt&#305;n&#305; &ccedil;izer. &#304;&#351; ya da &ccedil;al&#305;&#351;ma tarz&#305;m&#305;zlar ilgili yapaca&#287;&#305;m&#305;z baz&#305; de&#287;i&#351;im ya da karar de&#287;i&#351;iklikleri sayesinde daha iyi bir maddi gelir elde etmemiz m&uuml;mk&uuml;nd&uuml;r. Ters &Ouml;l&uuml;m ayn&#305; zamanda bir kayb&#305;n ya da elden &ccedil;&#305;kan bir miktar paran&#305;n art&#305;k kabullenilmesi gerekti&#287;ini de bize hat&#305;rlat&#305;r. Bu kart&#305; g&ouml;ren ki&#351;i ge&ccedil;mi&#351;te ya da ge&ccedil;mi&#351;te kaybettiklerine odaklanmak yerine ge&ccedil;mi&#351;te yapt&#305;&#287;&#305; hatalardan ders alarak gelece&#287;e bakmay&#305; se&ccedil;melidir.&#8203;</span></p><p class="c18 c6"><span class="c3"></span></p></body></html>