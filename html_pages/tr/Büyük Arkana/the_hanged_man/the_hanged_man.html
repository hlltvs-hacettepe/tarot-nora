<html><head><meta content="text/html; charset=UTF-8" http-equiv="content-type"><style type="text/css">.lst-kix_list_2-6>li:before{content:"\0025cf   "}.lst-kix_list_2-7>li:before{content:"\0025cb   "}ul.lst-kix_list_1-0{list-style-type:none}.lst-kix_list_2-4>li:before{content:"\0025cb   "}.lst-kix_list_2-5>li:before{content:"\0025a0   "}.lst-kix_list_2-8>li:before{content:"\0025a0   "}.lst-kix_list_3-0>li:before{content:"\0025cf   "}.lst-kix_list_3-1>li:before{content:"\0025cb   "}.lst-kix_list_3-2>li:before{content:"\0025a0   "}ul.lst-kix_list_3-7{list-style-type:none}ul.lst-kix_list_3-8{list-style-type:none}ul.lst-kix_list_1-3{list-style-type:none}ul.lst-kix_list_3-1{list-style-type:none}.lst-kix_list_3-5>li:before{content:"\0025a0   "}ul.lst-kix_list_1-4{list-style-type:none}ul.lst-kix_list_3-2{list-style-type:none}ul.lst-kix_list_1-1{list-style-type:none}.lst-kix_list_3-4>li:before{content:"\0025cb   "}ul.lst-kix_list_1-2{list-style-type:none}ul.lst-kix_list_3-0{list-style-type:none}ul.lst-kix_list_1-7{list-style-type:none}.lst-kix_list_3-3>li:before{content:"\0025cf   "}ul.lst-kix_list_3-5{list-style-type:none}ul.lst-kix_list_1-8{list-style-type:none}ul.lst-kix_list_3-6{list-style-type:none}ul.lst-kix_list_1-5{list-style-type:none}ul.lst-kix_list_3-3{list-style-type:none}ul.lst-kix_list_1-6{list-style-type:none}ul.lst-kix_list_3-4{list-style-type:none}.lst-kix_list_3-8>li:before{content:"\0025a0   "}.lst-kix_list_4-0>li:before{content:"\0025cf   "}.lst-kix_list_4-1>li:before{content:"\0025cb   "}.lst-kix_list_3-6>li:before{content:"\0025cf   "}.lst-kix_list_3-7>li:before{content:"\0025cb   "}.lst-kix_list_4-4>li:before{content:"\0025cb   "}.lst-kix_list_4-3>li:before{content:"\0025cf   "}.lst-kix_list_4-5>li:before{content:"\0025a0   "}.lst-kix_list_4-2>li:before{content:"\0025a0   "}.lst-kix_list_4-6>li:before{content:"\0025cf   "}.lst-kix_list_4-8>li:before{content:"\0025a0   "}.lst-kix_list_4-7>li:before{content:"\0025cb   "}ul.lst-kix_list_4-8{list-style-type:none}ul.lst-kix_list_4-6{list-style-type:none}ul.lst-kix_list_2-8{list-style-type:none}ul.lst-kix_list_4-7{list-style-type:none}ul.lst-kix_list_4-0{list-style-type:none}ul.lst-kix_list_2-2{list-style-type:none}ul.lst-kix_list_4-1{list-style-type:none}.lst-kix_list_1-0>li:before{content:"\0025cf   "}ul.lst-kix_list_2-3{list-style-type:none}ul.lst-kix_list_2-0{list-style-type:none}ul.lst-kix_list_2-1{list-style-type:none}ul.lst-kix_list_4-4{list-style-type:none}ul.lst-kix_list_2-6{list-style-type:none}ul.lst-kix_list_4-5{list-style-type:none}.lst-kix_list_1-1>li:before{content:"\0025cb   "}.lst-kix_list_1-2>li:before{content:"\0025a0   "}ul.lst-kix_list_2-7{list-style-type:none}ul.lst-kix_list_4-2{list-style-type:none}ul.lst-kix_list_2-4{list-style-type:none}ul.lst-kix_list_4-3{list-style-type:none}ul.lst-kix_list_2-5{list-style-type:none}.lst-kix_list_1-3>li:before{content:"\0025cf   "}.lst-kix_list_1-4>li:before{content:"\0025cb   "}.lst-kix_list_1-7>li:before{content:"\0025cb   "}.lst-kix_list_1-5>li:before{content:"\0025a0   "}.lst-kix_list_1-6>li:before{content:"\0025cf   "}li.li-bullet-0:before{margin-left:-18pt;white-space:nowrap;display:inline-block;min-width:18pt}.lst-kix_list_2-0>li:before{content:"\0025cf   "}.lst-kix_list_2-1>li:before{content:"\0025cb   "}.lst-kix_list_1-8>li:before{content:"\0025a0   "}.lst-kix_list_2-2>li:before{content:"\0025a0   "}.lst-kix_list_2-3>li:before{content:"\0025cf   "}ol{margin:0;padding:0}table td,table th{padding:0}.c10{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:center;padding-right:0pt}.c7{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c2{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;border-left-color:#000000;padding-bottom:0pt;line-height:1.1500000000000001;border-right-color:#000000;border-left-width:0pt;border-top-style:solid;border-left-style:solid;border-bottom-width:0pt;border-top-color:#000000;border-bottom-style:solid;orphans:2;widows:2;text-align:justify;padding-right:0pt}.c5{border-right-style:solid;padding-top:0pt;border-top-width:0pt;border-bottom-color:#000000;border-right-width:0pt;padding-left:0pt;padding-bottom:0pt;line-height:1.1500000000000001;border-right-color:#000000;border-top-style:solid;margin-left:36pt;border-bottom-width:0pt;border-top-color:#000000;border-bottom-style:solid;orphans:2;widows:2;text-align:left;padding-right:0pt}.c1{color:#a9a9a9;font-weight:700;text-decoration:none;vertical-align:baseline;font-size:18pt;font-family:"Arial";font-style:normal}.c16{-webkit-text-decoration-skip:none;color:#3d9be9;text-decoration:underline;vertical-align:baseline;text-decoration-skip-ink:none;font-family:"Arial";font-style:normal}.c0{color:#000000;font-weight:400;text-decoration:none;vertical-align:baseline;font-size:14.5pt;font-family:"Arial";font-style:normal}.c4{color:#000000;font-weight:700;text-decoration:none;vertical-align:baseline;font-size:16.5pt;font-family:"Arial";font-style:normal}.c6{color:#000000;font-weight:400;text-decoration:none;vertical-align:baseline;font-size:11pt;font-family:"Arial";font-style:normal}.c8{color:#000000;font-weight:400;text-decoration:none;vertical-align:baseline;font-size:16.5pt;font-family:"Arial";font-style:normal}.c15{padding-top:0pt;padding-bottom:0pt;line-height:1.1500000000000001;orphans:2;widows:2;text-align:left}.c9{color:#000000;font-weight:700;text-decoration:none;vertical-align:baseline;font-family:"Arial";font-style:normal}.c18{color:#1155cc;text-decoration:none;vertical-align:baseline;font-family:"Arial";font-style:normal}.c11{background-color:#ffffff;max-width:468pt;padding:72pt 72pt 72pt 72pt}.c13{padding:0;margin:0}.c12{height:11pt}.c3{font-size:14.5pt}.c17{font-size:30pt}.c14{font-weight:700}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.1500000000000001;page-break-after:avoid;font-style:italic;orphans:2;widows:2;text-align:left}</style></head><body class="c11 doc-content"><h1 class="c10" id="h.gjdgxs"><span class="c9 c17">12- As&#305;lan Adam</span></h1><h2 class="c10" id="h.30j0zll"><span class="c1">Durgunluk</span></h2><p class="c15"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 245.00px; height: 415.00px;"><img alt="" src="images/image1.png" style="width: 245.00px; height: 415.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c2"><span class="c9 c3">Say&#305;sal De&#287;eri: &nbsp;12</span></p><p class="c2"><span class="c3 c14">Elementi: &nbsp;Su</span></p><p class="c2"><span class="c3 c14">Astrolojik de&#287;eri: Bal&#305;k Burcu, Nept&uuml;n</span></p><p class="c2 c12"><span class="c9 c3"></span></p><p class="c2"><span class="c9 c3">Temalar&#305;:</span></p><p class="c2"><span class="c9 c3">&#8203;</span></p><p class="c7"><span class="c9 c3">D&uuml;z:</span></p><p class="c7"><span class="c0">&#8203;</span></p><ul class="c13 lst-kix_list_1-0 start"><li class="c5 li-bullet-0"><span class="c3">Sakinlik</span></li><li class="c5 li-bullet-0"><span class="c3">Hastal&#305;k</span></li><li class="c5 li-bullet-0"><span class="c3">T&#305;kan&#305;kl&#305;k</span></li><li class="c5 li-bullet-0"><span class="c3">Durgunluk</span></li><li class="c5 li-bullet-0"><span class="c3">G&ouml;n&uuml;ll&uuml; teslimiyet</span></li><li class="c5 li-bullet-0"><span class="c3">S&uuml;re&ccedil;te yava&#351;lama</span></li><li class="c5 li-bullet-0"><span class="c3">Kendini kurban etmek</span></li><li class="c5 li-bullet-0"><span class="c3">&#304;&#351;lerin ask&#305;ya al&#305;nmas&#305;</span></li><li class="c5 li-bullet-0"><span class="c3">Hayat&#305;n ters d&uuml;z olmas&#305;</span></li><li class="c5 li-bullet-0"><span class="c3">Yard&#305;ma muhta&ccedil; hissetme</span></li><li class="c5 li-bullet-0"><span class="c3">Farkl&#305; bir bak&#305;&#351; a&ccedil;&#305;s&#305; kazanma</span></li></ul><p class="c7"><span class="c0">&#8203;</span></p><p class="c7"><span class="c9 c3">Ters:</span></p><p class="c7"><span class="c0">&#8203;</span></p><ul class="c13 lst-kix_list_3-0 start"><li class="c5 li-bullet-0"><span class="c3">Sonucun yakla&#351;mas&#305;</span></li><li class="c5 li-bullet-0"><span class="c3">T&#305;kan&#305;kl&#305;&#287;&#305;n a&ccedil;&#305;lmas&#305;</span></li><li class="c5 li-bullet-0"><span class="c3">&Ccedil;abalar&#305;n sonu&ccedil; vermemesi</span></li><li class="c5 li-bullet-0"><span class="c3">Bir engelin ortadan kalkmas&#305;</span></li><li class="c5 li-bullet-0"><span class="c3">Beklenen yard&#305;m&#305;n varmas&#305;</span></li><li class="c5 li-bullet-0"><span class="c3">Kurban zihniyetinden &ccedil;&#305;kmak</span></li><li class="c5 li-bullet-0"><span class="c3">Belirsizli&#287;in ortadan kalkmas&#305;</span></li><li class="c5 li-bullet-0"><span class="c3">Normalle&#351;me s&uuml;recinin ba&#351;lamas&#305;</span></li><li class="c5 li-bullet-0"><span class="c3">Ters giden i&#351;lerin tekrar d&uuml;zelmesi</span></li><li class="c5 li-bullet-0"><span class="c3">Yava&#351;layan s&uuml;re&ccedil;te h&#305;zlanman&#305;n ba&#351;lamas&#305;</span></li></ul><p class="c7"><span class="c0">&nbsp;</span></p><p class="c7"><span class="c9 c3">Getirdi&#287;i mesajlar:</span></p><p class="c7"><span class="c0">&#8203;</span></p><p class="c7"><span class="c9 c3">D&Uuml;Z:</span></p><p class="c7"><span class="c0">&#8203;</span></p><ul class="c13 lst-kix_list_4-0 start"><li class="c5 li-bullet-0"><span class="c3">Hen&uuml;z zaman&#305; de&#287;il</span></li><li class="c5 li-bullet-0"><span class="c3">&#350;artlar olgunla&#351;mam&#305;&#351;</span></li><li class="c5 li-bullet-0"><span class="c3">Sen en iyisi bir tatile &ccedil;&#305;k</span></li><li class="c5 li-bullet-0"><span class="c3">Bekledi&#287;in yard&#305;m yolda</span></li><li class="c5 li-bullet-0"><span class="c3">Sadece bekle, hamle yapma</span></li><li class="c5 li-bullet-0"><span class="c3">Ba&#351; harfi T olan ki&#351;iye dikkat!</span></li><li class="c5 li-bullet-0"><span class="c3">Kaz gelecek yerden tavuk esirgeme</span></li><li class="c5 li-bullet-0"><span class="c3">&#350;imdi olmaz olmayacak da zaman&#305; de&#287;il</span></li><li class="c5 li-bullet-0"><span class="c3">Her karanl&#305;&#287;&#305;n sonunda bir ayd&#305;nl&#305;k vard&#305;r</span></li><li class="c5 li-bullet-0"><span class="c3">Bu bekleyi&#351;in sonunda senin i&ccedil;in bir &ouml;d&uuml;l var</span></li><li class="c5 li-bullet-0"><span class="c3">T&uuml;m &ccedil;&#305;k&#305;&#351; yollar&#305; t&uuml;kenmi&#351; gibi olsa da bir &ccedil;&#305;k&#305;&#351; yolu daha belirecek ama &#351;imdi de&#287;il</span></li></ul><p class="c7"><span class="c0">&nbsp;</span></p><p class="c7"><span class="c3 c9">Ters:</span></p><p class="c7"><span class="c0">&#8203;</span></p><ul class="c13 lst-kix_list_2-0 start"><li class="c5 li-bullet-0"><span class="c3">Tam zaman&#305;</span></li><li class="c5 li-bullet-0"><span class="c3">Yeni s&uuml;rece haz&#305;r ol</span></li><li class="c5 li-bullet-0"><span class="c3">Yeni bir umut &#305;&#351;&#305;&#287;&#305; var</span></li><li class="c5 li-bullet-0"><span class="c3">Silkelen ve toparlan art&#305;k</span></li><li class="c5 li-bullet-0"><span class="c3">T&uuml;nelin sonundaki &#305;&#351;&#305;k g&ouml;r&uuml;nd&uuml;</span></li><li class="c5 li-bullet-0"><span class="c3">Engeller ortadan kalkm&#305;&#351; bir daha dene</span></li><li class="c5 li-bullet-0"><span class="c3">Yepyeni bir ba&#351;lang&#305;&ccedil; yapmaya haz&#305;r ol</span></li><li class="c5 li-bullet-0"><span class="c3">Ak&#305;ll&#305; bir son hamleyle istedi&#287;ini alacaks&#305;n</span></li><li class="c5 li-bullet-0"><span class="c3">Meydan bo&#351; d&uuml;&#351;man ya da rakipler g&ouml;r&uuml;n&uuml;rde yok</span></li><li class="c5 li-bullet-0"><span class="c3">Anormalle&#351;en her &#351;ey normale d&ouml;nmeye ba&#351;layacak</span></li></ul><h1 class="c7" id="h.1fob9te"><span class="c4">As&#305;lan Adam Ki&#351;ilik Analizi ve Di&#287;er &Ouml;zellikleri:</span></h1><p class="c7"><span class="c8">&#8203;</span></p><p class="c7"><span class="c4">D&uuml;z:</span></p><p class="c7"><span class="c4">&#8203;</span></p><p class="c7"><span class="c4">&#8203;Durgun, tembel, sab&#305;rl&#305;, yava&#351;, uyu&#351;uk, hareketsiz, &ouml;zg&uuml;rl&uuml;&#287;&uuml; k&#305;s&#305;tlanm&#305;&#351;, elleri kollar&#305; ba&#287;l&#305;, t&uuml;m &ccedil;&#305;k&#305;&#351; yollar&#305;n&#305; t&uuml;ketmi&#351;, yenilmi&#351;, ger&ccedil;e&#287;i kabullenmi&#351;, t&uuml;m hamlelerini t&uuml;ketmi&#351;, hayat&#305; ask&#305;ya alm&#305;&#351;, bekleyi&#351; i&ccedil;erisinde, yard&#305;ma muhta&ccedil;, hayat&#305; ters d&uuml;z olmu&#351;, &nbsp;anormal bir durumda, sakin, hasta, tatilde, kabu&#287;una &ccedil;ekilmi&#351;, bahane &uuml;reten, i&#351;leri t&#305;kal&#305;, nasibi kapal&#305; i&#351;leri bozulmu&#351;, yerinde sayan, ama&ccedil;lar&#305;na ad&#305;m atmayan, ba&#351; harfi T olan ki&#351;i, teslim olmu&#351;, kendini kurban etmi&#351;, kurban zihniyetine saplanm&#305;&#351;, bir s&uuml;reci ba&#351;ar&#305;yla sonland&#305;rm&#305;&#351;, yeni mezun, tamamlanm&#305;&#351; bir s&uuml;re&ccedil; sonras&#305; kendini bo&#351;lukta hisseden, hayat&#305; ba&#351;tan a&#351;a&#287;&#305; de&#287;i&#351;ime u&#287;ram&#305;&#351;, devri daimi tamamlam&#305;&#351; ikinci turu bekleyen, d&uuml;&#351;man&#305;n eline b&uuml;y&uuml;k bir koz vermi&#351;.</span></p><p class="c7"><span class="c4">&nbsp;</span></p><p class="c7"><span class="c4">Ters:</span></p><p class="c7"><span class="c4">&#8203;</span></p><p class="c7"><span class="c4">&#8203;Umutlu, &ouml;zg&uuml;r, kontrol&uuml; sa&#287;layan, toparlanm&#305;&#351;, yeni bir s&uuml;rece haz&#305;r, yeni bir umut &#305;&#351;&#305;&#287;&#305;n&#305; farketmi&#351;, dizginleri eline ge&ccedil;irmi&#351;, bekledi&#287;i yard&#305;m&#305; alm&#305;&#351;, zorlu bir s&uuml;reci hen&uuml;z atlatm&#305;&#351;, enerjisini yeniden kazanan, motivasyonu y&uuml;ksek, kendini toparlam&#305;&#351;, kaybetti&#287;i umudu tekrar kazanm&#305;&#351;, i&#351;leri a&ccedil;&#305;lm&#305;&#351;, bir ger&ccedil;e&#287;in ge&ccedil; de olsa fark&#305;na varan, durumu d&uuml;zelmi&#351;, vazge&ccedil;mi&#351;, silkelenip kalkm&#305;&#351;, geri ad&#305;m atm&#305;&#351;, hayat&#305; normale d&ouml;nm&uuml;&#351;, b&uuml;y&uuml;k bir sorunu geride b&#305;rakm&#305;&#351;, &ouml;z&uuml;r dilemi&#351;, s&ouml;z&uuml;n&uuml; geri alm&#305;&#351;, anormal olan her &#351;eyi normale d&ouml;nen, s&uuml;r&uuml;mcemede kalan i&#351;lerini halleden, bir biti&#351;le ba&#351;lang&#305;&ccedil; aras&#305;nda duran, nihayet fark&#305;na varan.</span></p><p class="c7 c12"><span class="c4"></span></p><h1 class="c7" id="h.3znysh7"><span class="c4">As&#305;lan Adam Kart&#305; Anlam&#305;:</span></h1><p class="c7"><span class="c8">&nbsp;</span></p><p class="c7"><span class="c8">As&#305;lan adam kart&#305;nda T &#351;eklindeki bir a&#287;aca ayaklar&#305;ndan ba&#351; a&#351;a&#287;&#305; as&#305;lm&#305;&#351; bir adam gayet sakin bir &#351;ekilde ve kaderine boyun e&#287;mi&#351;&ccedil;esine beklemektedir. Gen&ccedil; adam&#305;n y&uuml;z&uuml;nde ac&#305; ya da s&#305;k&#305;nt&#305; ifadesinden ziyade sadece sab&#305;rl&#305; bir bekleyi&#351; g&ouml;r&uuml;lmektedir. Elleri arkas&#305;ndan ba&#287;l&#305; bu gen&ccedil; adam sanki bulundu&#287;u durumdan kurtulmas&#305; i&ccedil;in kendisi taraf&#305;ndan yap&#305;lacak hi&ccedil;bir &#351;ey olmad&#305;&#287;&#305;n&#305; bilircesine sab&#305;rla birinin onu oradan kurtarmas&#305;n&#305; beklemektedir.</span></p><p class="c7"><span class="c8">&nbsp;</span></p><p class="c7"><span class="c8">As&#305;lan Adam Tarot&rsquo;un en gizemli kartlar&#305;ndand&#305;r. Bu kart hayat&#305;n bir s&uuml;reli&#287;ine duraksamas&#305; ve i&#351;lerin ask&#305;ya al&#305;nmas&#305; ile ilgili bir kartt&#305;r. As&#305;lan Adam belirdi&#287;inde kendimizi hareket edemez ve d&#305;&#351;ar&#305;dan gelecek bir yard&#305;ma muhta&ccedil; hissetmemiz do&#287;ald&#305;r. Ayn&#305; zamanda bu kart ki&#351;inin &ouml;zel hayat&#305;n&#305;n ya da i&#351; hayat&#305;nda ba&#351;tan a&#351;a&#287;&#305; de&#287;i&#351;im ya da her &#351;eyin tersine d&ouml;nmesi anlam&#305; da ta&#351;&#305;yabilir. Bu s&uuml;re&ccedil;te olaylara &ccedil;ok daha farkl&#305; bir bak&#305;&#351; a&ccedil;&#305;s&#305; kazanmam&#305;z m&uuml;mk&uuml;nd&uuml;r. Bu s&uuml;re&ccedil;teki bekleme, duraksama ve hayat&#305;n ask&#305;ya al&#305;nmas&#305; ki&#351;iyi &ccedil;ileden &ccedil;&#305;karacak boyutlarda olabilir fakat yine de sab&#305;rl&#305; olmak ve bu duraksamay&#305; h&#305;zland&#305;rmak i&ccedil;in hi&ccedil;bir hamle yapmamak gerekmektedir. Bazen As&#305;lan Adam&#305;n bahsetmek istedi&#287;i hareketsizlik bir hastal&#305;ktan dolay&#305; da olabilir.</span></p><p class="c7"><span class="c8">&#8203;</span></p><p class="c7"><span class="c8">As&#305;lan Adam ayr&#305;ca hareketli bir s&uuml;reci durdurmaya ya da ask&#305;ya almaya da davet edicidir. Bu d&ouml;nemde &ouml;nemli kararlar vermemek ya da gidi&#351;at&#305;n h&#305;z&#305;n&#305; artt&#305;rmamak ki&#351;inin yarar&#305;na olacakt&#305;r. Bu kart&#305;n g&ouml;sterdi&#287;i bekleyi&#351; As&#305;lan Adam&#305;n bir tavsiyesidir. K&#305;sacas&#305; As&#305;lan Adam bize &quot;dur, bekle, acele etme&quot; der. Bu kart belirdi&#287;inde kendimize zaman kazand&#305;rabiliyorsak kazand&#305;rmal&#305; ve bu ertelemeleri yapmal&#305;y&#305;z. &Ccedil;&uuml;nk&uuml; istedi&#287;imiz &#351;eyi elde etmenin hen&uuml;z zaman&#305; de&#287;ildir ve As&#305;lan Adam olgunla&#351;ma s&uuml;recinin hen&uuml;z tamamlanmad&#305;&#287;&#305; ve amac&#305;m&#305;z&#305;n haz&#305;r olmad&#305;&#287;&#305;n&#305; da bize hat&#305;rlat&#305;r. Bazen beklemek yap&#305;lmas&#305; gereken en do&#287;ru &#351;eydir.&#8203;&#8203;</span></p><p class="c7"><span class="c8">&#8203;</span></p><p class="c7"><span class="c8">As&#305;lan Adam&#305;n bacaklar&#305;n&#305;n &ccedil;apraz duru&#351;u s&uuml;re&ccedil;teki t&#305;kan&#305;kl&#305;k ve b&uuml;t&uuml;n yollar&#305;n ve t&uuml;m kap&#305;lar&#305;n bu s&uuml;re&ccedil; boyunca bize kapanaca&#287;&#305;na i&#351;arettir. Bu kart bazen g&ouml;n&uuml;ll&uuml; teslimiyet ya da fedakarl&#305;kt&#305;r. Buradaki teslimiyet bu duruma direnmemektir. Bazen hayatta kendimizi s&#305;k&#305;&#351;&#305;p kalm&#305;&#351; ya da elleri kollar&#305; ba&#287;lanm&#305;&#351; hissedebilir ve k&#305;s&#305;tlanm&#305;&#351; hareketlerimizden dolay&#305; kendimizi d&#305;&#351;ar&#305;dan gelecek bir yard&#305;ma muhta&ccedil; hissedebiliriz. &Ccedil;abalar&#305;n fayda etmedi&#287;i ve emeklerin bo&#351;a gitti&#287;i bu d&ouml;nemde sab&#305;rl&#305; olmaktan ba&#351;ka yapmam&#305;z gereken bir &#351;ey yoktur. &Ccedil;&uuml;nk&uuml; say&#305;lar&#305;n&#305;n toplam&#305;n&#305;n 3 olmas&#305;ndan dolay&#305; As&#305;lan Kart&#305;n&#305;n &ouml;z&uuml;nde yatan kart &#304;mparatori&ccedil;edir ve &#304;mparatori&ccedil;e bolluk, bereket, art&#305;&#351; ve do&#287;urganl&#305;k vadeder.</span></p><p class="c7"><span class="c8">&nbsp;</span></p><p class="c7"><span class="c8">Bu kart kimi zaman kendini kurban etmek ya da g&ouml;n&uuml;ll&uuml; teslimiyet anlam&#305; ta&#351;&#305;r. Bazen ki&#351;i kendi v&uuml;cudunu ya da maddeselli&#287;i tamamen feda eder. Bu kartta mutlaka bir &#351;ey elde etmek i&ccedil;in bir &#351;eyleri kurban vermek anlam&#305; y&uuml;kl&uuml;d&uuml;r. &Ouml;l&uuml;m kart&#305;ndan &ouml;nceki kart olmas&#305;ndan dolay&#305; ayn&#305; zamanda bu d&ouml;nemin sonunda b&uuml;y&uuml;k ve ac&#305;l&#305; bir d&ouml;nemin ba&#351;lang&#305;c&#305;ndan da haber verir. Bu kartta T harfiyle ilgili de bir &#351;ifre vard&#305;r. Bazen ya&#351;anan olay ba&#351; harfi T olan bir ki&#351;i ya da durumla ilgili olabilir.</span></p><p class="c7"><span class="c8">&nbsp;</span></p><p class="c7"><span class="c8">As&#305;lan Adam&rsquo;&#305;n say&#305;sal de&#287;eri olan 12 devri daim tamamlanma an&#305;n&#305;n m&uuml;jdecisidir. Bu y&uuml;zden bu kart&#305;n bahsetti&#287;i yava&#351;lama ve duraksama asl&#305;nda bir turun tamamlan&#305;yor olmas&#305;ndan kaynaklanmaktad&#305;r. 12 say&#305;s&#305;nda 1 (ba&#351;lang&#305;&ccedil;) ve 2 (dengeleme) enerjisi bulunmaktad&#305;r. Ve rakamlar&#305;n&#305;n toplam&#305; olan 3 ise bu s&uuml;recin sonunda b&uuml;y&uuml;me, geli&#351;me ve say&#305;ca art&#305;&#351; vadeder. Bu kart belirdi&#287;inde bilinmesi gereken bu devri daimin tamamlanmas&#305;n&#305;n ard&#305;ndan yeni bir devri daim ve reenkarnasyonun ba&#351;layacak olmas&#305;d&#305;r.&#8203;</span></p><p class="c7 c12"><span class="c8"></span></p><h1 class="c7" id="h.2et92p0"><span class="c4">As&#305;lan Adam Kart&#305;n&#305;n Temsil Etti&#287;i Ki&#351;i:</span></h1><p class="c7"><span class="c8">&#8203;</span></p><p class="c7"><span class="c8">&#8203;0&deg; ile a&ccedil;&#305;l&#305;p 29&deg; ile kapanan Zodyak &ccedil;emberinde en son hanede yer alan Bal&#305;k Burcuna B&uuml;y&uuml;k Arkanada kar&#351;&#305;l&#305;k gelen kart As&#305;lan Adamd&#305;r. Bu kart&#305;n Tarotun enerjisi en d&uuml;&#351;&uuml;k kart&#305; olmas&#305; kesinlikle bir tesad&uuml;f de&#287;ildir. &Ccedil;&uuml;nk&uuml; 0&deg; ile ba&#351;lat&#305;lan bu devri daim &ccedil;emberinde As&#305;lan Adam kart&#305; t&uuml;m bur&ccedil;lar&#305; gezmi&#351; ve enerjinin en d&uuml;&#351;&uuml;k oldu&#287;u ve yoruldu&#287;u noktada yer almaktad&#305;r. Bu y&uuml;zden bu kart&#305;n temsil etti&#287;i ki&#351;i bir yolun sonunda yer alan yorgun ve hareketleri yava&#351;lam&#305;&#351; ki&#351;idir.</span></p><p class="c7"><span class="c8">&nbsp;</span></p><p class="c7"><span class="c8">As&#305;lan Adam kart&#305;n&#305;n temsil etti&#287;i ki&#351;i ayn&#305; zamanda durgun, hareketsiz ve bir amaca ula&#351;mak i&ccedil;in hi&ccedil;bir hamle yapmayan ki&#351;idir. Adeta elleri kollar&#305; ba&#287;lanm&#305;&#351;&ccedil;as&#305;na d&#305;&#351;ar&#305;dan gelecek bir yard&#305;m eli ya da bir umut &#305;&#351;&#305;&#287;&#305;n&#305; beklemektedir. Ya&#351;ad&#305;&#287;&#305; durumda &#351;u anda hi&ccedil;bir ilerleme ya da geli&#351;me cereyan etmeyen bu ki&#351;i i&ccedil;in asl&#305;nda bu sab&#305;rl&#305; bekleyi&#351; ayn&#305; zamanda kart&#305;n tavsiyesidir. &Ccedil;&uuml;nk&uuml; amac&#305;na ula&#351;mas&#305; i&ccedil;in gerekli &#351;artlar hen&uuml;z olu&#351;mam&#305;&#351;t&#305;r.</span></p><p class="c7"><span class="c8">&nbsp;</span></p><p class="c7"><span class="c8">As&#305;lan Adam ayn&#305; zamanda kendini ve maddeselli&#287;ini teslim etmi&#351; ve bu teslimiyetten bir menfaat bekleyen ki&#351;idir. Kaz gelecek yerden tavuk esirgenmez diye yola &ccedil;&#305;kan ki&#351;i asl&#305;nda bu fedakarl&#305;&#287;&#305;ndan dolay&#305; yolun sonunda b&uuml;y&uuml;k bir &ouml;d&uuml;l almay&#305; beklemektedir. Ona g&ouml;re t&uuml;m &ccedil;&#305;k&#305;&#351; yollar&#305; t&uuml;kenmi&#351; ve bu ki&#351;i t&uuml;m hamlelerini ve en &ouml;nemlisi son hamlesini yapm&#305;&#351;t&#305;r. Bundan sonras&#305; sadece bu sab&#305;rl&#305; bekleyi&#351; sonras&#305;nda alaca&#287;&#305; hediyenin varmas&#305;n&#305; beklemektir.</span></p><p class="c7"><span class="c8">&nbsp;</span></p><p class="c7"><span class="c8">Ters belirdi&#287;inde As&#305;lan Adam kart&#305;n&#305;n temsil etti&#287;i ki&#351;i d&uuml;z As&#305;lan Adam&#305;n aksine kaybetti&#287;i &ouml;zg&uuml;rl&uuml;&#287;&uuml; yeniden kazanm&#305;&#351; ve kendi hayat arabas&#305;nda &#351;of&ouml;r koltu&#287;una oturarak hayat&#305;n&#305;n kontrol&uuml;n&uuml; yeniden eline ge&ccedil;irmi&#351; bir ki&#351;inin temsilcisidir. Bu ki&#351;i d&#305;&#351;ardan gelecek yard&#305;m&#305; beklemenin aksine amac&#305;na do&#287;ru ad&#305;m atabilecek &ouml;zg&uuml;rl&uuml;&#287;e sahip olmu&#351;tur. Ge&ccedil;mi&#351;te ya&#351;ad&#305;&#287;&#305; zorluklar&#305; geride b&#305;rakan bu ki&#351;i i&ccedil;in anormal bir durum tekrar normale d&ouml;nm&uuml;&#351; ve her &#351;ey yeniden netlik kazanm&#305;&#351;t&#305;r. Ters As&#305;lan Adam&#305;n temsil etti&#287;i ki&#351;i kaderde yeniden ilerlemek i&ccedil;in hi&ccedil; olmad&#305;&#287;&#305; kadar haz&#305;rd&#305;r. 12 say&#305;s&#305;n&#305;n temsil etti&#287;i devri daimi tamamlam&#305;&#351; bu ki&#351;inin yeni mezun birine i&#351;aret etme olas&#305;l&#305;&#287;&#305; olabilece&#287;i gibi yeni bir devri daime ba&#351;lamaya haz&#305;r bir ki&#351;iye i&#351;aret etme olas&#305;l&#305;&#287;&#305; da olduk&ccedil;a y&uuml;ksektir.&#8203;</span></p><h1 class="c7" id="h.tyjcwt"><span class="c4">As&#305;lan Adam Kart&#305; Ters Anlam&#305;:</span></h1><p class="c7"><span class="c8">&#8203;</span></p><p class="c7"><span class="c8">Her ne kadar Tarot&rsquo;ta bir kart&#305;n d&uuml;z gelmesi ters gelmesinden daha iyi olarak alg&#305;lansa da As&#305;lan Adam kart&#305;nda bu durum istisnad&#305;r. T &#351;eklindeki bir a&#287;aca as&#305;lm&#305;&#351; olan ve her &#351;eye ters bakan bu gen&ccedil; adam kart&#305;n ters d&ouml;nmesiyle birden her &#351;eyi eskisi gibi d&uuml;z g&ouml;rmeye ba&#351;lam&#305;&#351;t&#305;r ve olaylara bak&#305;&#351; a&ccedil;&#305;s&#305; normale d&ouml;nm&uuml;&#351;t&uuml;r. Ters As&#305;lan Adam hayatta anormal olan her ne ise art&#305;k normale d&ouml;nece&#287;ini m&uuml;jdeler ve kaderdeki k&ouml;r d&uuml;&#287;&uuml;m a&ccedil;&#305;lacak ve yava&#351;lama yerini h&#305;zlanmaya b&#305;rakacakt&#305;r.</span></p><p class="c7"><span class="c8">&nbsp;</span></p><p class="c7"><span class="c8">Bu kart&#305;n ters belirmesi ters giden i&#351;lerin d&uuml;zelece&#287;ine ya da kaybolan dengenin de tekrar sa&#287;lanaca&#287;&#305;na i&#351;aret eder. Bu kart ters belirdi&#287;inde ayn&#305; zamanda s&#305;k&#305;nt&#305;l&#305; s&uuml;re&ccedil;te d&uuml;zelmeler ya da ask&#305;ya al&#305;nm&#305;&#351; i&#351;lerde art&#305;k ilerleme kaydedilecek bir s&uuml;rece giri&#351;i temsil eder. &#304;&#351;lerin ask&#305;ya al&#305;nmas&#305;na ve duraksamaya yol a&ccedil;an sorun ve problemler bu kart ters iken nihayet ortadan kalm&#305;&#351;t&#305;r. Ters As&#305;lan Adam art&#305;k silkelenip kalmam&#305;z&#305; ve yola koyulmam&#305;z&#305; &ouml;nerir.</span></p><p class="c7"><span class="c8">&#8203;</span></p><p class="c7"><span class="c8">Ters As&#305;lan Adam ayn&#305; zamanda aniden de&#287;i&#351;en bir fikir ya da ani bir karar&#305;n hayatta olumlu geli&#351;melere yol a&ccedil;aca&#287;&#305;na da i&#351;aret edebilir. Bu ani karar ya da fikir de&#287;i&#351;ikli&#287;inden sonra yava&#351;lam&#305;&#351; s&uuml;re&ccedil;te h&#305;zlanma ya da ters giden i&#351;lerde d&uuml;zelme olma ihtimali y&uuml;ksektir. Bu durum bazen ki&#351;inin saplanm&#305;&#351; oldu&#287;u kurban zihniyetinden &ccedil;&#305;k&#305;p durumu de&#287;i&#351;tirmek i&ccedil;in kendisi taraf&#305;ndan asl&#305;nda yap&#305;lacak bir &#351;eyler oldu&#287;unun fark&#305;na varmas&#305;ndan ba&#351;ka bir &#351;ey de&#287;ildir. Ters As&#305;lan Adam hayat&#305;m&#305;z&#305;n kontrol&uuml;n&uuml; asl&#305;nda elimize alabilece&#287;imiz ve bu yava&#351;lamaya kendi ellerimizle son verebilecek g&uuml;&ccedil;te oldu&#287;umuzu da bize hat&#305;rlat&#305;r.&#8203;</span></p><p class="c7"><span class="c8">&#8203;</span></p><h1 class="c7" id="h.3dy6vkm"><span class="c4">As&#305;lan Adam A&#351;k Anlam&#305;:</span></h1><p class="c7"><span class="c8">&#8203;</span></p><p class="c7"><span class="c8">A&#351;k hanesinde beliren As&#305;lan Adam kart&#305; ili&#351;kide hi&ccedil;bir ilerleme kaydedilmeyen bir s&uuml;rece giri&#351;e i&#351;arettir. Baz&#305; problemlerin a&#351;&#305;lmas&#305; ve sorunlar&#305;n &ccedil;&ouml;z&uuml;lmesi bu s&uuml;re&ccedil;te iken m&uuml;mk&uuml;n olmayabilir. Bu kart belirdi&#287;inde ili&#351;kiye y&ouml;nelik istemedi&#287;imiz bir &#351;eyler ya&#351;an&#305;yorsa fazla m&uuml;dahale etmemek ve fazla irdelememekte fayda vard&#305;r. Bu &#351;anss&#305;z d&ouml;nemin bitmesi sab&#305;rla beklenmelidir. Bu kartta ayn&#305; zamanda T harfi bir &#351;ifre niteli&#287;indedir. Bu duraksamaya neden olan ki&#351;i ya da olaylar&#305;n temelinde yatan ki&#351;i ya da durumlar&#305;n ba&#351; harfinin T olmas&#305; ihtimali de vard&#305;r.</span></p><p class="c7"><span class="c8">&nbsp;</span></p><p class="c7"><span class="c8">As&#305;lan Adam a&#351;k hanesinde belirdi&#287;inde bekleyi&#351; ve sabr&#305;n gerekli oldu&#287;unun alt&#305;n&#305; &ccedil;izer. Ters d&ouml;nm&uuml;&#351; bir durumun tekrar normale d&ouml;nmesi i&ccedil;in bizim taraf&#305;m&#305;zdan yap&#305;lmas&#305; gereken hi&ccedil;bir &#351;ey yoktur. Durumun kendi kendine normale d&ouml;nmesi beklenmelidir. Bu kart ayn&#305; zamanda kendimizi bir s&uuml;reli&#287;ine geri &ccedil;ekmeye ve partnere a&#351;&#305;r&#305; y&ouml;nelmi&#351; tav&#305;rlar sergilememize kar&#351;&#305; uyar&#305;d&#305;r. &#304;li&#351;kiye dair bir &#351;eyin olmas&#305;n&#305; ne kadar &ccedil;ok istesek de m&uuml;dahale etmek yerine sadece beklemek ve kendi kendine olmas&#305;n&#305; sa&#287;lamak bu kart belirdi&#287;inde gerekmektedir.</span></p><p class="c7"><span class="c8">&nbsp;</span></p><p class="c7"><span class="c8">As&#305;lan Adam a&#351;k hanesinde ters belirmi&#351; ise ili&#351;kiye dair baz&#305; sorunlar&#305;n ortadan kalkaca&#287;&#305;na ve beklenen geli&#351;melerin ger&ccedil;ekle&#351;ece&#287;ine i&#351;arettir. Bu kart ters iken anormal olan bir durum art&#305;k normale d&ouml;nmeye ve beklenen geli&#351;meler cereyan etmeye ba&#351;lam&#305;&#351;t&#305;r. D&uuml;z belirdi&#287;inde ili&#351;kiye dair sorunlar&#305;n &ccedil;&ouml;z&uuml;m&uuml; i&ccedil;in bir hamle yap&#305;lmamas&#305; gerekti&#287;ini tavsiye eden As&#305;lan Adam ters belirdi&#287;inde bunun tam tersini bize s&ouml;yler. Var olan sorunlar bir bir ele al&#305;nmal&#305; ve &ccedil;&ouml;z&uuml;mlenmelidir.&#8203;</span></p><h1 class="c7" id="h.1t3h5sf"><span class="c4">As&#305;lan Adam Kariyer Anlam&#305;:</span></h1><p class="c7"><span class="c8">&#8203;</span></p><p class="c7"><span class="c8">As&#305;lan Adam kart&#305; kariyer hanesinde belirdi&#287;inde i&#351; hayat&#305;ndaki duraksama ya da ilerleyen bir s&uuml;recin b&uuml;y&uuml;k engellere tak&#305;lmas&#305;na i&#351;arettir. Bu kart esas&#305;nda normal giden bir s&uuml;recin anormalle&#351;mesi ya da i&#351; hayat&#305;nda her &#351;eyin ters d&uuml;z olmas&#305;ndan dolay&#305; ge&ccedil;ici bir t&#305;kan&#305;kl&#305;k veya duraksamayla ilgilidir. As&#305;lan Adam i&#351; hayat&#305;nda tam anlam&#305;yla de&#287;i&#351;ik bir bak&#305;&#351; a&ccedil;&#305;s&#305;na sahip oldu&#287;umuz bir s&uuml;recin g&ouml;stergesidir. Bu kart belirdi&#287;inde tek yapmam&#305;z gereken olaylara bak&#305;&#351; a&ccedil;&#305;m&#305;z&#305; de&#287;i&#351;tirmektir. Ya&#351;anan duruma m&uuml;dahale etmemek As&#305;lan Adam&#305;n tavsiyesidir.</span></p><p class="c7"><span class="c8">&nbsp;</span></p><p class="c7"><span class="c8">As&#305;lan Adam kariyer hanesinde ters belirdi&#287;inde kontrolden &ccedil;&#305;km&#305;&#351; bir durumun tekrar kontrol&uuml;m&uuml;z alt&#305;na girece&#287;inin ve anormalle&#351;mi&#351; bir durumun tekrar normale d&ouml;nece&#287;inin m&uuml;jdecisidir. Bu kart ters iken olaylara daha net bir bak&#305;&#351; a&ccedil;&#305;s&#305; kazan&#305;r&#305;z ve yak&#305;n ge&ccedil;mi&#351;te var olan baz&#305; problemlerin art&#305;k ortadan kalkmas&#305; m&uuml;mk&uuml;nd&uuml;r. As&#305;lan Adam ters geldi&#287;inde bize hamle yapma s&#305;ras&#305;n&#305;n art&#305;k bizde oldu&#287;unu hat&#305;rlat&#305;r.</span></p><p class="c7"><span class="c8">&#8203;</span></p><h1 class="c7" id="h.4d34og8"><span class="c4">As&#305;lan Adam Para Anlam&#305;:</span></h1><p class="c7"><span class="c8">&#8203;</span></p><p class="c7"><span class="c8">Para hanesinde beliren As&#305;lan Adam kart&#305; maddi konularda b&uuml;y&uuml;k bir engelle kar&#351;&#305;la&#351;aca&#287;&#305;m&#305;z bir s&uuml;recin temsilcisidir. Bu kart belirdi&#287;inde b&uuml;y&uuml;k bir ihtimalle parasal konularda beklenen g&uuml;zel haberlerin gelmesi ya da ilerleme olmayacakt&#305;r. Bu kart hayat&#305;m&#305;z&#305; ters d&uuml;z edecek bir olay&#305;n parasal durumumuzu negatif etkilemesiyle de ilgilidir. As&#305;lan Adam ayr&#305;ca ya&#351;anan bu duruma m&uuml;dahale etmemenin de fayda vermeyece&#287;inin hat&#305;rlat&#305;c&#305;s&#305;d&#305;r. Tek yap&#305;lmas&#305; gereken sab&#305;rl&#305; olmak ve beklemektir &ccedil;&uuml;nk&uuml; bu durumun tek ilac&#305; zamand&#305;r.</span></p><p class="c7"><span class="c8">&nbsp;</span></p><p class="c7"><span class="c8">As&#305;lan Adam para hanesinde ters belirdi&#287;inde maddi konularla ilgili baz&#305; problemlerin art&#305;k ortadan kalkmaya ba&#351;layaca&#287;&#305;n&#305;n m&uuml;jdecisidir. Anormal olan her ne ise s&uuml;re&ccedil;te normalle&#351;me ya&#351;anacak ve parayla ilgili baz&#305; sorunlar &ccedil;&ouml;z&uuml;lmeye ba&#351;layacakt&#305;r. &#304;&#351;lerde t&#305;kanma ve durgunluk bu kart ters belirdi&#287;inde ortadan kalkar. As&#305;lan Adam ters iken bize parasal konularda &ouml;nemli kararlar alman&#305;n tam zaman&#305; oldu&#287;unu hat&#305;rlat&#305;r.</span></p><p class="c12 c15"><span class="c6"></span></p></body></html>